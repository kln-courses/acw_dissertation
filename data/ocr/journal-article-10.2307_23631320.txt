<plain_text><page sequence="1">קבוצת כלים פיניקית בתקופת הברזל 11ב בתל באר שבע לילי זינגר־אביץ במכלול כלי החרס של תל באר שבע מתקופת הברזל 11ב (שכבות 111-11) בולטות קבוצות קרמיות שאינן טיפוסיות לחבל ארץ זה. במאמרים קודמים הצגתי קבוצות כלים שהובחנו בהם מאפיינים טיפולוגיים של יהודה, פלשת(אזור החוף הדרומי), אדום, אשור ומצרים (זינגר־אביץ 1999; 2004; 2007). במאמר זה אדון בכלים שמקורם(או שמקורות ההשפעה עליהם) בחוף הפיניקי.* בראשית הדברים אסקור את טיפוסי הכלים ובהמשך אנסה לעמוד על מהות הקשרים עם החוף הפיניקי. טיפוסי הכלים ממקור פיניקי מתל באר שבע קנקנים מוארכים(איור 5-1:1) הכלים הבולטים ביותר בקבוצת הכלים הפיניקיים הם קנקנים מוארכים. אלה הם קנקנים בעלי גוף גלילי צר, מקומר וארוך, המסתיים בבסיס מתחדד. הכתף מעוגלת ומתחברת אל הגוף בזיווי חד ולעתים חרותים עליה מעגלים חד־מרכזיים. הצוואר קצר וזוג ידיות אוזן קטנות הוצמדו מזיווי הכתף אל גוף הכלי. הקנקנים הללו, המכונים בספרות"waisted" ,"sausage" או"crisp-ware", מוכרים במהלך תקופת הברזל 11ב באתרי החוף של לבנון וארץ־ישראל. באתרים שבפנים הארץ הם מוכרים בעיקר בחצור ובמגידו.1 לאור העובדה כי מכלולים גדולים של קנקנים אלה נמצאו בחצור ובצור, הציעה גבע שהקנקנים נוצרו בממלכת ישראל ונשלחו לצור(גבע 1982). ואילו ביקאי, חופרת צור, סברה שהקנקנים אשר נמצאו בצור יוצרו בה ויוצאו לחצור(ביקאי 1985). גלבוע, לעומתן, סבורה כי ההבדלים הטיפולוגיים בעיצוב השפות של קנקנים אלה מורה כי הקנקנים מצור שונים מאלה של חצור(גלבוע 11:1995). בדיקה מורפולוגית ממוחשבת שנערכה בידי גלבוע ואחרים הראתה כי קבוצת הקנקנים בצור שונה מזו שנמצאה בחצור(גלבוע ואחרים 692-691:2004). מטעניהן של שתי אניות טרופות אשר נמצאו לחוף אשקלון, ובכל אחת מהן קרוב ל-400 קנקנים כאלה, מחזק את ההנחה כי הם היו בשימוש בסחר הימי(באלרד ואחרים 2002). בדיקות פטרוגרפיות שנערכו לקנקנים הללו מורות כי הם נוצרו באחת מערי הנמל הפיניקיות(באלרד ואחרים 2002: 160, הערה 18). בדיקת מכלולי הכלים באתרים ביהודה מורה כי קנקנים אלה אינם נפוצים בחבל ארץ זה: בחלק מן האתרים הם לא נמצאו כלל(בירושלים, בערד, בתל בית מרסים, בחורבת עוזה, בחורבת רדום, בקטמית ובעין גדי). בכמה אתרים אחרים היה להם ייצוג מועט: קנקן אחד בתל עירא, שכבה VII (פרויד 211:1999, איור 4:75.6), ושני קנקנים בחפירות המחודשות שערכו ש' בונימוביץ' וצי לדרמן מטעם אוניברסיטת תל־אביב בבית שמש.2 גם בתל בטש טיפוס זה נדיר והתגלה רק קנקן אחד בשכבה π (מאחר שנמצא שקוע ברצפה במבנה 950, שייכוהו החופרים לשלב הבנייה ולא לשלב ההרס)(מזר ופאניץ־כהן 2001: 104, לוח 47: 4). רק בלכיש ובתל באר שבע מספרם גדול יחסית: בלכיש נמצאו שני קנקנים בחפירות המשלחת הבריטית(טפנל 1953, לוח 489:95) ועשרה קנקנים נוספים בחפירות המחודשות של אוניברסיטת תל אביב (צמחוני 2004, איורים 10:11.26, 3:19.26, 10-7:22.26, 12-11:24.26, 18,11:26.27). כל הקנקנים נמצאו בשכבה 111. שלושה מן הקנקנים נבדקו פטרוגרפית ומתברר כי נוצרו מטין שמקורו בחוף הלבנון(גורן והלפרין 2004, טבלה 10-8:4.36). בתל באד שבע נמצאו יותר מ־20 קנקנים שלמים מקבוצה זו(וכן מספר גדול של חלקי קנקנים וחרסים שלהם), כולם בשכבה 11 בלבד. מתאר גופם דומה ועיקר ההבדל הוא בעיצוב השפה. ברוב הקנקנים השפה בעלת חתך מלבני(איור 3-1:1), לעתים היא גבוהה ולעתים פחוסה יותר וגם עוביה משתנה. רק לקנקנים בודדים שפה גבוהה ומרוכסת(איור 5-4:1). בדיקות פטרוגרפיות שנערכו ל-11 קנקנים בתל באר שבע העלו כי הקנקנים בעלי השפה המרובעת נוצרו משלושה סוגי טין:(1) חוואר ניאוגן שמקורו בחוף לבנון הדרומי(שני קנקנים; איור 1: 1); (2) תחינה שמקורה בחוף הלבנון(חמישה קנקנים; איור 1: 2); (3) אדמת חמרה שמקורה במישור החוף המרכזי(שלושה קנקנים; איור 5,3:1). מבין הקנקנים בעלי השפה הגבוהה, רק קנקן אחד(איור 5:1) נבדק פטרוגרפית ונמצא שנוצר מאדמת חמרה שמקורה במישור החוף המרכזי. בחוף הלבנון מוכרים לנו מכלולי קנקנים בעלי שפה מרובעת, בעיקר בצור בשכבה II (ביקאי 1978א, לוחות 111,11; 7-4, 5-4 ;IV). הקנקנים בעלי השפה הגבוהה והמרוכסת, הנדירים בתל באר שבע(איור 5-4:1), אינם נפוצים בלבנון, אם כי הם מוכרים בסרפטה (פריצ'רד 1988, איור 43: 2). קנקנים שכאלה נפוצים בעיקר בחצור (ידץ ואחרים 1960, לוחות 7-4 :xci ,16-13,10,8,6-5,2 :LXX111 ,lxxii, 153</page><page sequence="2">154 לילי זינגר־אביץ 10 cm איור! פטרוגרפיה לוקוס מסי סל הכלי פטרוגרפיה לוקוס מם' סל הכלי 808 7587/2 קנקו .4 ניאוגן 463 3721/1 קנקן .1 חמרה 1262 17071/2 קנקן .5 רנדזינה 1158 10863/1 קנקן .2 חמרה 290 5296/1 קנקן .6 חמרה 461 3704/2 קנקן .3 איור! 12),3 ומוכרים באתרים נוספים בארץ־ישראל, לדוגמה במגידו (פינקלשטיין, צמחוני וכפרי 2000, איורים 13:53.11,4:47.11, 1:58.11, 4:59.11), בגזר (גיטין 1990, לוחות 4:16, 5:23) ובאשדוד(דותן 1971, לוחות 4:42,3:38).4 לאור הטיפולוגיה של שפות קנקנים מטיפוס זה, הסיקה גלבוע כי הקנקן בעל השפה המרובעת מקורו בחוף הלבנון ואילו הקנקן בעל השפה הגבוהה המרוכסת הוא ככל הנראה הקנקן ה"ישראלי"(גלבוע 1995: 11-10). הבדיקות הפטרוגרפיות שנערכו עתה לקנקנים אלה בתל באר שבע ובלכיש מאששות מסקנה זו. קנקן גלילי בעל דופן ישרה(איור 1: 6) קנקן בגודל בינוני, בעל כתף מעוגלת המתחברת בזיווי חד אל הגוף. הגוף הולך וצר לקראת הבסיס (שלא כמו הוואריאנט</page><page sequence="3">קבוצת כלים פיניקית בתקופת הברזל 11ב בתל באר שבע 155 המאוחר יותר, שגופו מתרחב בחלקו התחתון ואחר נעשה צר ומסתיים בבסיס מחודד). שתי ידיות אוזן קטנות משוכות מזיווי הכתף לדופן הכלי. הקנקן חסר צוואר ושפתו לעתים קצרה ומעובה. זהו אחד מטיפוסי הקנקנים המזוהים עם עולם הכלים הפיניקי והוא מוכר באתרים פיניקיים ובאתרים שלחוף הים התיכון כגון אכזיב(דייגי־מנדלס 2002, איור 4:4.3), תל כיסון, שכבה 5 (בריינד והומברט 1980, לוח 4:47), צור, שכבה 11 (ביקאי 1978א, לוחות 111: 2, 6,2 :IV), סרפטה (פריצ'רד 1988, איור 9,3:43) ואשדוד(דותן ופורת 1982, איורים 22: 2, 1:27). באתרים שבפנים הארץ קנקן זה איננו נפוץ, אך הוא מוכר בחצור, שכבה IV (ידין ואחרים 1960, לוח 11 :C1), בלכיש, שכבה 111 (צמחוני 2004, איור 8:37.26) ובתל בטש, שכבה II (מזר ופאניץ־כהן 2001: 103, טיפוס ai5, לוחות 36: 1, 47: 3-1). בתל באר שבע נמצאו שני קנקנים מטיפוס זה. אחד מהם נבדק פטרוגרפית ומתברר כי נוצר מחמרה שעורבה בקוורץ ומקורו במישור החוף המרכזי. שפת קנקן קטן מעוטר(איור 2: 9) שבר עליון של קנקן בעל מפתח רחב וחריץ מתחת לשפה. הכלי היה ככל הנראה מחופה אדום(שרידים דלים בלבד נשתמרו), ממורק במירוק יד ומעוטר בשלושה פסים בצבע שחור. קנקן דומה מוכר בצור בשכבות 111-11 ובראשידייה(ביקאי 1978א: 47, לוח 1978 ;3 :VIIב, איור 4: 3). שפות דומות מוכרות באשדוד(דותן 1971, איורים 43: 57,1: 6:94,10). בדיקה פטרוגרפית שנערכה לשבר הכלי מבאר שבע מורה כי הוא נוצר מטין של אדמת חמרה שמקורה במישור החוף המרכזי. שבד קערה פתוחה בעלת שפה פשוקה(איור 1:2) קערה פתוחה בעלת שפה אופקית פשוקה, שבהיקפה ובחלקה הפנימי חריץ. הקערה מחופה אדום וממורקת במירוק אבניים צפוף. טיפוס זה איננו נפוץ בארץ־ישראל ומוכר בעיקר באתרים בעלי מאפיינים פיניקיים. בתל כיסון נמצאה קבוצה גדולה יחסית של קערות אלו, אלא שבמרביתן השפה איננה אופקית אלא משופעת ורק למספר קטן שפה אופקית(טיפוס B) (בריינד והומברט 1980: 167, לוחות 38: 13:43 ,a6). קערות בעלות שפה משופעת מוכרות גם בדור(גלבוע 1995: 3-2, איור 1. 3: 5-4). ריכוז גדול של קערות נמצא בצור(ביקאי 1978א: 22-20, לוחות 18-1 :ix ,V111A), רובן בעלות שפה אופקית ומיעוטן בעלות שפה משופעת. כן נמצאו קערות שכאלה בסרפטה(אנדרסון 1988, לוח 36: 19, 22-21) ובאל־מינה(להמן 2005, איור 2: 8-6). מעניין שבאתרים הפיניקיים הקערות הללו לרוב אינן מחופות וממורקות. בבדיקה פטרוגרפית שנערכה לשבר הקערה מתל באר שבע מתברר כי היא נוצרה מרנדזינה ומקורה בחוף הפיניקי. שבר קערה שבסיסה מעוטר(איור 2: 2) בסיס הקערה מחופה מבפנים באדום והיא ממורקת במירוק אבניים. בצדה החיצוני היא מעוטרת במעגלים אדומים. קערות אלה כונו במחקר "כלי שומרון"("Samaria Ware"). שבר קטן של קערה דומה שאיננה מוצגת בלוח נבדק פטרוגרפית ומתברר שנוצר מחוואר ניאוגן שמקורו בדרום חוף הלבנון. אזנר, שערכה בדיקות פטרוגרפיות לקערות אחדות מקבוצת כלים זו, הראתה כי מקור הקבוצה בחוף הפיניקי ולפיכך יש לדעתה לבטל את המונח "כלי שומרון"(אזנר 2005: 240). קערה דו־גונית מקבוצת כלי ה"גייכדום"(איור 2: 3) חרסים של קבוצת כלים זו נמצאו בעיקר במילויים. מבין כל השברים שהוגדרו כך, שבר גוף של פך נמצא בשכבה VII ושפה של קערה נמצאה בשכבה 11. הקערה היא בעלת שפה משוטחת; חלקה העליון צבוע אדום מבפנים ומבחוץ ומתחת לצבע שני פסים דקים בצבע שחור, אף הם מבפנים ומבחוץ. עיטור דומה מוכר במכלולי הכלים הפיניקיים(ביקאי 1978א, לוחות 6-4 :χνίΠΑ ,42-40 :XVIA ,13 :X; בריינד והומברט 1980, לוח 16-15:41; מונץ 2004, איור 200). בדיקה פטרוגרפית של הקערה מתל באר שבע מורה כי היא נוצרה מטין שבא מקרטיקון תחתון ומקורה בחוף הלבנון. פנית בעלת גוף דמוי לגין(איור 2: 4) לפכית בסיס אומפלוס וידית אחת קטנה משוכה ממרכז הצוואר הארוך אל הכתף. מתחת לכתף המזווה שני חריצים בהיקף הדופן. השפה חסרה, אך הייתה כפי הנראה פשוקה כלפי חוץ (mushroom rim). הפכית מחופה אדום (כולל הבסיס) וממורקת במירוק אבניים צפוף. לבד מן הצורה המוכרת היטב במכלול הכלים הפיניקי (ביקאי 1978א, לוחות 4 :VI ,23-19 :V; גל ואלכסנדר 2000: 188-187, איור 8.4 :νιι; דייגי־מנדלס 126:2002, איור 5.9: 2,1), בסיס האומפלוס והחיפוי בתחתיתו הם אלמנטים זרים לקרמיקה ביהודה ואופייניים לפכיות ולפכים במכלול הכלים הפיניקי(דייגי־מנדלס 111:2002; סידן 1991: 69, איורים 31 32; דו פלאט טיילור 1959, איור 4:7). מבדיקה פטרוגרפית שנערכה לפכית מתל באר שבע עולה כי היא נוצרה מטרה רוסה ומקורה בשפלת יהודה. פכית בעלת דופן עבה וממורקת אדום(איור 5:2) פכית בעלת גוף כדורי, צוואר ארוך שזוג ידיות אוזן קטנות משוכות ממנו, שפה משתפלת החוצה, בסיס אומפלוס ודופן עבה במיוחד. הפכית מחופה אדום(כולל הבסיס) וממורקת במירוק אבניים צפוף. טיפוס זה דומה מאוד לפכית הפיניקית שתוארה לעיל, אם כי הן אינן זהות. אין ספק כי חלק ממאפייני הפכית שייך למכלול הפכים והפכיות הפיניקי - בסיס האומפלוס, השפה המשתפלת החוצה, החיפוי האדום המכסה גם את בסיס הכלי ומירוק האבניים הצפוף. בתל</page><page sequence="4">156 לילי זינגר־אביץ נ \ ——f 1::::::;:;:*^'" 2 0 10 cm L- 1 איור 2 פטרוגרפיה לוקוס מס' סל הכלי רנדזינה 1831 16443/2 קערה .1 21084 10161/3 קערה .2 קרטיקון תחתון 63 1519/1 קערה .3 טרה רוסה 1504 13607/1 פכית .4 לס 1231 11644/1 פכית .5 430 3423/3 פך .6 לס 2406 18682/4 פך .7 לס 1163 10911/1 פך .8 קרטיקון תחתון 1004 14177/1 קנקן קטן .9 איור 2 באר שבע נמצאו שש פכיות מקבוצה זו. שלוש מהן נבדקו פטרוגרפית ומתברר כי נוצרו מלס, כלומר מקורן בבקעת באר שבע. פכיות אלה מוכרות באתרי יהודה אחרים, לדוגמה בלכיש, שכבה III (צמחוני 2004, איור 20.26: 13), בתל בטש, שכבה ill (מזר ופאניץ־כהן 2001, לוח 31-30:21) ובאתרים שבחוף הדרומי של ארץ־ישראל, למשל בתל הרור (אורן ומוריסון 1986, איור 17: 7, 10), תל אל־פארעה (דרום)(מקן 1930, לוח 82: 3K ,2K ואולי גם לוח 82: 2L ,1L), תל ג'מה(פיטרי 1928, לוח 84c :LX) ושיח' זויד (פיטרי ואלים 1937, לוח 84H1,83K4 ,83K ,83K3 :xxxvin. לפכית האחרונה ידית אחת בלבד).</page><page sequence="5">קבוצת כלים פיניקית בתקופת הברזל 1!ב בתל באר שבע 157 פכים(איור 2: 8-6) שלושה פכים בעלי גוף כדורי, צוואר מרוכם וידית אחת המשוכה ממנו אל כתף הכלי. הפכים מחופים אדום וממורקים. לשניים מהם צוואר חרוטי ההולך וצר לקראת השפה(איור 2: 7-6). לפך השלישי צוואר דו־חרוטי(איור 2: 8). מאפיינים אלה, בעיקר עיצוב הצוואר, מעוגנים במסורת הקדרות הפיניקית(להמן 9:1998). מן הפכים שנבדקו(איור 8-7:2), שניים נוצרו מלס שמקורו בנגב. דיון ומסקנות היסטוריות מבין כל טיפוסי הכלים בבאר שבע המיובאים או שמקורם הטיפולוגי במכלול הכלים הפיניקי, הרוב הם קנקנים.5 חלקם יוצרו באחת מערי חוף הלבנון, וצור היא מן הערים הראשיות באזור זה, וחלקם יוצרו ככל הנראה במקומות אחרים (כגון החוף הארץ־ישראלי ושפלת יהודה), אך בהשפעת הטיפוסים הללו. בתל באר שבע, כל הכלים מקבוצה זו נמצאו בשכבה 11 בלבד ואף לא אחד בשכבה III. כפי שצוין לעיל, באתרי יהודה האחרים נמצאו קנקנים מועטים מסוג זה, ורק בלכיש בשכבה ill נמצא ריכוז גדול יחסית של קנקנים. נוסף לכלי החרס שמקורם בפיניקיה, נמצאו בתל באר שבע קורות של ארז הלבנון שיובאו מלבנון, ושוב רק בשכבה 11. בלכיש היה ארז הלבנון בשימוש בתקופת הברונזה המאוחרת, ולא נמצאו עדויות לו בשכבות ΐν-1 ν; היבוא שב והתחדש רק בשכבה 6.ill אם להסיק על טיב הקשרים בין פיניקיה ויהודה בתקופת הברזל על־סמך המוצרים שיובאו ליהודה, נראה שהם לא היו אינטנסיביים. תרבות חומרית שמוצאה בפיניקיה מצויה ביהודה בעיקר בשתי תקופות: (א) בתקופת הברזל 11א הקדומה, שממנה מוכרים כלים ספורים מקבוצת כלי "הבייכרום", למשל בתל משוש, שכבה II (פריץ וקמפינסקי 1983, לוח 1:145) ובתל בטש, שכבה IV (מזר ופאניץ־כהן 2001: 117, איור JG31:7). גם בבאר שבע מצויים חרסים מקבוצה זו, אך מרביתם במילויים ולא בהקשר סטרטיגפי. מלבד כלי חרס, היה בתקופה זו גם יבוא של קורות ארז הלבנון, על־פי עדות הממצא בשכבה II בתל משוש(ליפשיץ ווייזל 212:1983, טבלה). (ב) בתקופת הברזל 11ב - בלכיש, שכבה III, ובתל באר שבע, שכבה II - הובחנו מכלולים גדולים יחסית של כלים שמקורם פיניקי ועדות לשימוש בקורות של ארז הלבנון לבנייה.7 בלכיש, ששכבה III מייצגת בה את כל תקופת הברזל 11ב, אנו מכירים היטב את מכלולי החורבן מסוף השכבה, אך אין ביכולתנו לבודד או להגדיר את חלקה הקדום של תקופת הברזל 11ב.8 רק בתל באר שבע ובערד נחשפו יותר משכבה אחת המייצגות תקופה זו: שכבות III ו־11 בתל באר שבע ושכבות νιπ-ι IX ,χ בערד. מאחר שבערד אין כלים שיובאו מחוף הלבנון או שיוצרו בהשפעתם, הרי שרק רצף השכבות בבאר שבע עשוי לספק מידע בדבר שלבי ביניים ושינויים שחלו במהלך תקופת הברזל II ואשר עשויים לעזור בהבנתה — מידע החסר באתרי יהודה האחרים. בשכבות 111 ו-11 בבאר שבע, מכלולי הכלים דומים מאוד. כל קבוצות הכלים, הן בעלות המאפיינים היהודאיים הן בעלות המאפיינים האחרים, קיימות בשתי השכבות, למעט קבוצת כלים בעלי מאפיינים הקשורים לממלכת ישראל ולחוף הפיניקי. קבוצת הכלים הפיניקית, שבחלקה יובאה מן החוף הפיניקי ובחלקה חיקתה כלים בעלי מאפיינים פיניקיים, מוכרת בשכבה π בלבד. אף לא אחד מן הכלים נמצא בשכבה III. קביעת פרק הזמן שחל בו המעבר משכבה 111 ל־11 בבאר שבע, אינה משימה קלה. כלי חרס וממצאים אשוריים/ אדומיים מופיעים לראשונה כבר בשכבה ill ומוכרים גם בשכבה II (זינגר־אביץ 1999). המסקנה הבלתי נמנעת מכך היא כי שכבה III (או לפחות השלב האחרון שלה, המיוצג בממצא שאנו מוצאים) חייבת הייתה להתקיים כשיהודה כבר הייתה בין המדינות הוואסליות של האימפריה האשורית, משולבת במערכת הכלכלית שלה ונתונה להשפעות אשוריות/אדומיות מסוימות. מכאן שסופה של שכבה III לא יכול היה להיות קדום לימי תגלת פלאסר הגי. לא רק במכלולי הממצא שבשכבות III ו-11 קיים דמיון בולט, אלא גם בתכנית העיר בשכבות אלה. השינויים האדריכליים שחלו במעבר בין שתי השכבות הם מועטים. אחד השינויים הבולטים הוא פירוק מזבח הקרניים ושילובו בקיר בניין המחסנים שבשכבה 11, שלדעת אהרוני אירע בעקבות הרפורמה הפולחנית של חזקיהו(אהרוני 1975: 156-154). ההיסטוריות של הרפורמה של חזקיהו שנויה במחלוקת: יש הרואים בה התרחשות היסטורית(הרצוג 2006: 94-93; פינקלשטיין וסילברמן 275-269:2006; רייני 1994), ואחרים מטילים ספק בקיומה (נאמן 1995; 1999: 408-405). מכיוון שהוויכוח הוא מקראי בעיקרו, אין בכוונתי לנקוט עמדה או לקבוע כי השינויים שחלו בין שכבה III ל-11, כמו הביטול המכוון של המקדש בערד בין שכבה IX ל־שף\(הרצוג 2002), קשורים לרפורמה זו. על כל פנים, תאריך בסביבות 720 עד 715 לפני הספירה יכול להיות מתאים לסיומה של שכבה III ולהקמת שכבה II. על־סמך האמור לעיל, ניתן לקבוע כי בחלקה הקדום של תקופת הברזל 11ב לא הגיעו מוצרים מפיניקיה ליהודה, ואילו בחלקה המאוחר, בשני העשורים האחרונים של המאה החי, התקיים קשר כלשהו. כלי החרס וקורות ארז הלבנון מעידים, ככל הנראה, על קיומו של סחר שבאמצעותו הגיעו מוצרים מחוף הלבנון ליישובים ביהודה. קשה להניח שהיה סחר ישיר בין אתרי חוף הלבנון ויהודה, וסביר יותר כי המוצרים הללו הגיעו בדרך הים</page><page sequence="6">158 לילי זינגר־אביץ לאחד הנמלים בחוף פלשת וצורפו לשיירות המסחר שנתיב מסלולן ממערב למזרח עבר בבקעת באר שבע. מוליכי השיירות שימשו סוכנים או מתווכים, ובאמצעותם הופצו מוצרים שונים ביישובים שעברו בהם. הדעת נותנת כי לא הקנקנים עצמם נסחרו, אלא הם היו מכלים למוצרים אחרים, שהתבלו ככל הנראה בלא להותיר עדויות אחריהם. נתיב הסחר הזה היה חלק ממסלול השיירות אשר לקחו חלק בסחר הדרוס־ערבי בחסות השלטון האשורי. ממצאי החפירות בבקעת באר שבע מעידים כי הוא התנהל במרוצת כל תקופת הברזל 11ב, כלומר במהלך חייהן של שכבות 111-11 בבאר שבע ושכבות X-VIII בערד(זינגר־אביץ 1999: 162-160:2002). מדוע, אם כך, אין מוצאים מוצרים שמקורם בפיניקיה במשך כל תקופת הברזל 11ב, אלא רק בחלקה המאוחר? מימי תגלת פלאסר הג' ניכר עניין גובר של האשורים בסחר לאורך החוף הפיניקי והפלשתי. בימיו ידוע לראשונה על התערבות אשורית ישירה באינטרסים הכלכליים של ערי החוף בלבנון. אמנם גם לפני כן היו מגעים מדיניים וכלכליים של מלכי אשור עם ערי פיניקיה, אך בימיו החלה השליטה המדינית, הצבאית והכלכלית של אשור על ערי החוף(עודד 1974). בכתבים של קךך-אשור־למר(סאגס 133-127:1955: 78-76:1963), שתגלת פלאסר הגי מינהו ככל הנראה לפקח על החוף הפיניקי,9 מלמדים על מהות השליטה האשורית באזור זה. ממכתבים אלה עולה כי תגלת פלאסר התיר לפיניקים להמשיך לכרות עצים ולסחור בהם, אך היה עליהם להעלות לאשורים מס תמורתם ונאסר עליהם למכור קורות עץ למצרים ולפלשת, שהיו אז עריץ מחוץ לתחום השליטה או ההשפעה של אשור. סרגון הבי, שייחס חשיבות כלכלית לאזור, פתח תקופה חדשה במדיניות האשורית ויזם צעדים כלכליים: הוא פתח את"הקאה(נמל, מרכז מסחרי) החתום של מצרים"10 ואפשר למצרים ולאשורים לסחור זה עם זה. לאורך מישור החוף הדרומי ובנגב המערבי, על דרך הסחר שהובילה אל נמלי הים התיכון, יסדו האשורים מרכזים צבאיים/אדמיניסטרטיביים (אשדוד, עקרון, תל ג'מה, תל הרור, תל שרע, תל חסי, חורבת חוגה, אבו מלימה, בלאחייה ורוקייש), שהבטיחו את ביטחונה ואת סדירותה של תנועת המסחר. אפשר להניח כי בימיו של תגלת פלאסר הגי, כשהמסחר בין פיניקיה ופלשת נאסר, לא הגיעו מוצרים פיניקיים(או כאלה שמקורם הטיפולוגי במכלול הכלים הפיניקי) גם ליהודה, ולכן בחלקה הקדום של תקופת הברזל 11ב איננו מוצאים עדויות להם בממצא הארכאולוגי. בשנת 716, עם פתיחת "הקארו החתום של מצרים", התחדשה תנועת המסחר לפלשת ובעקבותיה הגיעו קנקני המסחר וקורות העץ גם ליהודה. אפשר שזהו ההסבר מדוע הממצא הפיניקי בבאר שבע קיים רק בשכבה II ונעדר בשכבה III. הערות הבדיקות הפטרוגרפיות נעשו במעבדות המכון לארכאולוגיה של אוניברסיטת תל־אביב בידי יובל גורן, נטע הלפרין ומרק איסרליס. לוחות כלי החרס הוכנו בידי יוליה גוטליב. תודתי נתונה להם. לתפוצה ולכמויות הקנקנים באתרים שונים ראו באלרד ואחרים 2002: 162, טבלה 3. לדיונים בטיפולוגיה של כלים אלה ראו אזנר 2005; ביקאי 1978א, 1978ב, 1985; גבע 1982; גיטין 125-124:1990; גל 74-68:1992; גלבוע 12-10:1995; גלבוע ואחרים 2004. תודה לשלמה בונימוביץ' שמסר לי את המידע. אחד מן הקנקנים(איור 4:1) קטן במיוחד, ומעניין שגם בחצור נמצאו קנקנים קטנים כאלה(ידין ואחרים 1960, לוח 7-5 :XC). מעניינת העובדה כי באתר פיניקי כמו אכזיב לא נמצאו קנקנים אלה כלל(דייגי־מנדלס 111:2002). גם בתל כיסון הם נעדרים, ואפשר שלהיעדרם שם יש משמעות כרונולוגית(גל 73:1992). מעניין שתופעה דומה הובחנה גם באשקלון(מסטר 58:2003). דגימה אחת אמנם נמצאה בלוקוס 3664 המשויך לשכבה ivb (אוסישקין 493:2004), אך היא בהחלט יוצאת דופן ואפשר שאיננה באתרה. 7 בשכבות היישוב של תקופת הברזל 1 והברזל 11א המאוחרת(שכבות v-iv בבאר שבע ושכבה IV בלכיש) והברזל חג אין יבוא של כלים פיניקיים באתרים שביהודה. גם ליבוא ארז הלבנון אין עדות בתקופות אלה, למעט בערד, שכבה VII, ובלכיש, שכבה II בשלהי תקופת הברזל(ליפשיץ 2004: 2236). אפשר שיבוא קורות העץ נמשך, או שהשתמשו בקורות קדומות יותר. 8 מצב דומה, שרק שכבה אחת מייצגת את תקופת הברזל חב, קיים במרבית האתרים ביהודה, למשל שכבה VII בתל עירא, שכבה 111 בערוער, שכבה III בתל בטש, שכבה Α בתל בית מרסים ועוד. 9 לדעת סאגם מכתבים אלה נכתבו בתקופה שבין 738 ל-734 לפני הספירה, אחרי ארגון הפרובינציות הנאו־אשוריות בסוריה ולפני מסעותיו הצבאיים של תגלת פלאסר הג' נגד המדינות בדרום בשנת 734 (סאגם 150:1955). 10 לדעתו של אורן, עיר הנמל שהקים סרגון הייתה ברוקייש (אורן ואחרים 1986), ולדעת רייך הנמל הוקם בתל אבו מלימה (רייך 1984). ביבליוגרפיה Y. Aharoni, "Excavations at Tel Beer-Sheba: = 1975 אההני Preliminary Report of the Fifth and Sixth Seasons, 1973-1974", TA 2, pp. 146-168 D. Ussishkin, "Area S: The Iron Age = 2004 אוסישקין Strata", in: D. Ussishkin (ed.), The Renewed Archaeological Excavations at Lachish 1973-1994</page><page sequence="7">קבוצת כלים פיניקית בתקופת הברזל 11ב בתל באר שבע 159 (Monographs of the Institute of Archaeology of Tel Aviv University 22), Tel Aviv, pp. 411-503 אורן ואחרים 1986 = א' אורן, נ' פלמינג, ש' קורנברג, ר' פיינשטיין ופי ונחשוני, "מרכז־מסחר פיניקי בגבול מצרים", קדמוניות .91-83 19 (76-75), עמי E.D. Oren and M.A. Morrison, = 1986 אורן ומוריסון "Land of Gerar Expedition: Preliminary Report for the Seasons of 1982 and 1983", in: W.E. Rast (ed.), Preliminary Reports of ASOR Sponsored Excavations 1980-84 (BASOR Supplement 24), pp. 57-87 C.A. Aznar, "Exchange Networks in the = 2005 אזני Southern Levant during the Iron Age II: A Study of Pottery Origin and Distribution", Ph.D. dissertation, Elarvard University, Cambridge, MA W.P. Anderson, Sarepta I: The Late Bronze = 1988 אנדרסון and Iron Age Strata of Area II, Y: The University Museum of the University of Pennsylvania Excavations at Sarafend, Lebanon, Beyrouth R.D. Ballard et al., "Iron Age = 2002 באלרד ואחרים Shipwrecks in Deep Water off Ashkelon, Israel", AJA 106, pp. 151-168 P.M. Bikai, The Pottery of Tyre, = ביקאי 1978א Warminster P.M. Bikai, "The Late Phoenician Pottery = ביקאי 1978ב Complex and Chronology", BASOR 229, pp. 47 56 P.M. Bikai, "Observations on Archaeological = 1985 ביקאי Evidence for the Trade between Israel and Tyre'5, BASOR 258, pp. 71-72 J. Briend and J.B. Humbert, Tell = 1980 בריינד והומברט Keisan (1971-1976), Paris S. Geva, "Archaeological Evidence for the = 1982 גבע Trade between Israel and Tyre", BASOR 248, pp. 69-72 Y. Goren andN. Halperin, "Petrographic = 2004 גורן והלפרין Analysis: Selected Cases", in: D. Ussishkin (ed.), The Renewed Archaeological Excavations at Lachish 1973-1994 (Monographs of the Institute of Archaeology of Tel Aviv University 22), Tel Aviv, pp.2553-2568 S. Gitin, Gezer III: A Ceramic Typology of the = 1990 גיטין Late Iron II, Persian and Hellenistic Periods at Tell Gezer, Jerusalem Z. Gal, Lower Galilee during the Iron Age, = 1992 גל Winona Lake, IN Z. Gal and Y. Alexandre, HorbatRosh = 2000 גל ואלכסנדר Zayit: An Iron Age Storage Fort and Village (IAA Reports 8), Jerusalem A. Gilboa, "The Typology and Chronology = 1995 גלבוע of the Iron Age Pottery and the Chronology of Iron Age Assemblages", in: E. Stern (ed.), Excavations at Dor, Final Report IB. Areas A and C: The Finds (Qedem Report 2), Jerusalem, pp. 1-49 A. Gilboa, A. Karasik, I. Sharon and = 2004 גלבוע ואחרים U. Smilansky, "Toward Computerized Typology and Classification of Ceramics", Journal of Archaeological Science 31, pp. 681-694 J. du Plat Taylor, "The Cypriot and = 1959 דו פלאם טיילור Syrian Pottery from A1 Mina, Syria", Iraq 21, pp. 62-92 M. Dothan, Ashdod II-III: The Second and = 1971 דותן Third Seasons of Excavations 1963,1965, Soundings in 1967( Atiqot 9-10), Jerusalem M. Dothan and Y. Porat, Ashdod IV: = 1982 דותן ופורת Excavations of Area Μ — The Fortifications of the Lower City (Atiqot 15), Jerusalem M. Dayagi-Mendels, The Akhziv = 2002 דייגי־מנדלס Cemeteries. The Ben-Dor Excavations, 1941-1944 (IAA Reports 15), Jerusalem J.G. Duncan, Corpus of Dated Palestinian = 1930 תקן Pottery, London 1930 Z. Herzog, "The Fortress Mound at Tel Arad: = 2002 הרצוג an Interim Report", TA 29, pp. 3-109 Z. Herzog, "Beersheba Valley Archaeology = 2006 הרצוג and Its Implications for the Biblical Record", in: A. Lemaire (ed.), Congress Volume: Leiden 2004, Leiden, pp. 81-102 L. Singer-Avitz, "Beersheba — A = 1999 זינגר־אביץ Gateway Community in Southern Arabian Long Distance Trade in the Eighth Century B.C.E.", TA 26, pp. 3-74 L. Singer-Avitz, "Busayra Painted Ware = 2004 זינגר־אביץ at Tel Beersheba", TA 31, pp. 80-89 L. Singer-Avitz, "On Pottery in Assyrian = 2007 זינגר־אביץ Style: A Rejoinder", TA 34, pp. 182-203 O. Tufnell, Lachish III: The Iron Age. = 1953 טפנל London Y. Yadin et al., Hazor II: An Account of = 1960 ילין ואחרים the Second Season of Excavations, 1956, Jerusalem G. Lehmann, "Trends in the Local Pottery = 1998 לחמן Development of the Late Iron Age and Persian Period in Syria and Lebanon, ca. 700 to 300 B.C.", BASOR 311, pp. 7-37 G. Lehmann, "Al Mina and the East: A Report = 2005 לחמן on Research in Progress", in: A. Villing (ed.), The Greeks in the East (British Museum Research Publication 157), London, pp. 61-92 N. Liphschitz, "Section A: The = 2004 ליפשיץ Archaeobotanical Remains", in: D. Ussishkin (ed.), The Renewed Archaeological Excavations at Lachish 1973-1994 (Monographs of the Institute of</page><page sequence="8">160 לילי זינגר־אביץ Archaeology of Tel Aviv University 22), Tel Aviv, pp.2230-2247 N. Liphschitz and Y. Weisel, "Analysis = 1983 ליפשיץ ווייזל of the Botanical Material", in: V. Fritz and A. Kempinski, Ergebnisse der Ausgrabungen auf der Hirbet el-Msas (Tel Masos) 1972-1975, Wiesbaden, pp. 208-213 F.J. Miinez, "Preliminary Report on Ceramics = 2004 מונץ from the Phoenician Necropolis of Tyre-A1 Bass. 1997 Campaign", in: M.E. Aubet (ed.), The Phoenician Cemetery of Tyre-Al Bass. Excavation 1997-1999(Bulletin d'Archeologie et d'Architecture Libanaises Hors-Serie I), Beirut, pp. 281-373 A. Mazar and N. Panitz-Cohen, = 2001 מזר ופאניץ־כהן Timnah (Tel Batash) II: The Finds from the First Millennium BCE (Qedem 42), Jerusalem M.M. Master, "Trade and Politics: = 2003 מסטר Ashkelon's Balancing Act in the Seventh Century B.C.E.", BASOR 330, pp. 47-64 N. Na'aman, "The Debated Historicity of = 1995 נאמן Hezekiah's Reform in the Light of Historical and Archaeological Research'5, ZAW107, pp. 179-195 N. Na'aman, "No Anthropomorphic Graven = 1999 נאמן Image: Notes on the Assumed Anthropomorphic Cult Statues in the Temples of YHWH in the Pre Exilic Period", UF 31, pp. 391-415 H. W.F. Saggs, "The Nimrud Letters, 1952 — = 1955 סאגס Part II", Iraq 17, pp. 126-154 H. W.F. Saggs, "The Nimrud Letters, 1963 — = 1963 סאגס Part VI", Iraq 25, pp. 70-80 H. Seeden, "A Tophet in Tyre?", Berytus 39,= 1991 סידן pp.39-87 B. Oded, "The Phoenicians' Cities and the = 1974 עודד Assyrian Empire in the Time of Tiglath-pileser III", ZD Ρ V 90, pp. 38-49 F. Petrie. Gerar, London = 1928 פיטרי F. Petrie and J.C. Ellis, Anthedon, = 1937 פיטרי ואלים Sinai, London I. Finkelstein and N.A. = 2006 פינקלשטיץ וסילברמן Silberman, "Temple and Dynasty: Flezekiah, the Remaking of Judah and the Rise of the Pan-Israelite Ideology", JSOT30, pp. 259-285 I. Finkelstein, O. Zimhoni= 2000 פינקלשטיין, צמחוני וכפרי and A. Kafri, "The Iron Age Pottery Assemblage from Areas F, Κ and Η and their Stratigraphic and Chronological Implications", in: I. Finkelstein, D. Ussishkin and B. Flalpern (eds.), Megiddo III: The 1992-1996 Seasons (Monograph Series of the Institue of Archaeology of Tel Aviv University 18), Tel Aviv, pp. 244-324 L. Freud, "Iron Age", in: I. Beit-Arieh = 1999 פרויד (ed.), Tel'Ira: A Stronghold in the Biblical Negev (Monograph Series of the Institute of Archaeology of Tel Aviv University 15), Tel Aviv V. Fritz and A. Kempinski, = 1983 פריץ וקמפינסקי Ergebnisse der Ausgrabungen auf der Hirbet el Msas (Tel Masos) 1972-1975, Wiesbaden J.B. Pritchard, Sarepta IV: The Objects = 1988 פריצ'רד from Area II, X, Beyrouth O. Zimhoni, "The Pottery of Levels III = 2004 צמחוני and II", in: D. Ussishkin (ed.), The Renewed Archaeological Excavations at Lachish 1973-1994 (Monographs of the Institute of Archaeology of Tel Aviv University 22), Tel Aviv, pp. 1789-1899 R. Reich, "The Identification of the 'Sealed = 1984 רייך karu of Egypt'", IE J 34, pp. 32-38 A.F. Rainey, "Hezekiah's Reform and the = 1994 רייני Altars at Beer-sheba and Arad", in: M.D. Coogan, J.C. Exum and L.E. Stager (eds.), Scripture and Other Artifacts: Essays on the Bible and Archaeology in Honor of Philip J. King, Louisville, KY, pp. 333-354</page></plain_text>