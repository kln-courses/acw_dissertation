<plain_text><page sequence="1">J. Gwyn Griffiths, The Origins of Osiris , Berlin, Verlag Bruno Hessling 1966 (Münchner Ägyptologische Studien, 9), X + 194 pp. Nel presente volume J. G. Griffiths compie una vasta disamina dei vari aspetti che presenta la complessa personalità di Osiride, al fine di ricavare da ognuno di essi elementi utili per individuare l'origine di questa divinità, sulla cui natura tante e così diverse opinioni sono state espresse sia da egittologi sia da storici delle religioni. Il primo capitolo ( The Original Myth ) è dedicato all'intento di stabilire quale sia la forma originaria del mito di Osiride: elemento assai importante per la comprensione di una divinità, di cui abbiamo notizie particolareggiate in gran parte da fonti di epoca tarda, quando il suo culto si espanderà anche fuori dell'Egitto. L'Autore esclude dal suo esame i testi di epoca posteriore al Medio Regno e si basa soprattutto su passi dei Testi delle Piramidi; egli giunge a dedurre che, nonostante il mito appaia già nella forma classica all'epoca della V dinastia, esso non è originariamente unitario, ma verisímilmente composto dalla fusione di due parti ben distinte: una puramente osiriana e una che narra la contesa tra Horo e Seth. J. G. Griffiths è indotto ad una tale conclusione dalla posizione di Seth, considerato talora fratello di Osiride e talora fratello di Horo, e dalla figura di Horo, che nei passi dei Testi delle Piramidi di tipo più « osiriano » è quella di un dio fanciullo, ben diverso dalla vigorosa e indomita divinità che combatte il signore della tempesta e del deserto. Il conflitto di Horo e Seth è ritenuto dall'Autore la trasposizione mitica di lotte tribali predinastiche (opinione da lui già espressa nella sua opera The Conflict of Horm &amp; Seth , Liverpool i960) e risalirebbe ad un periodo anteriore alla formazione del mito puramente osiriano. In questo stesso capitolo sono anche esaminati preliminar- mente i rapporti tra Osiride, Horo e il sovrano ed è acutamente messo in risalto il tratto più singolare della vicenda osiriana: la morte del dio con la conseguente rianimazione, ma senza resurrezione sulla terra. Egli infatti rinasce, ma per regnare nell'aldilà, e questo fatto consente</page><page sequence="2">Recensioni 59 di stabilire che il dio non muore in quanto tale, ma in quanto identificato con il sovrano: «the death of Osiris in the death of the King» (p. 13). Il mito corrisponderebbe nelle sue parti a vari momenti della cerimonia funebre regale e la rianimazione del dio sarebbe intesa come il felice risultato dei riti compiuti; perciò, secondo J. G. Griffiths, tutta la vicenda di Osiride avrebbe aborigine il rituale che si svolgeva in occasione della morte del re. Il secondo capitolo ( The Originai Cult) è diviso in dieci parti e comprende Tesarne del culto originale del dio. Nella prima parte (Its Antiquity ) J. G. Griffiths osserva che si devono accettare con cautela le testimonianze su Iside e Osiride in documenti della I e della II dina- stia e che il nome del dio è attestato con certezza solo a partire dalla V dinastia. Sono poi studiati, nella seconda parte ( Relation to the Deceased King ), i rapporti tra Osiride e il re in relazione agli atti del culto, ricordati particolarmente in occasione di libagioni, e viene infine tracciato uno schema sullo sviluppo dei contatti tra Osiride, Horo, Seth e il sovrano, articolato in quattro punti. La terza parte (Nut, Isis and Nephthys) è dedicata all'esame delle figure divine femminili che assistono Osiride e che a lui sarebbero legate in funzione eminentemente funeraria. La quarta parte ( Tendance of the Body and Mummification) riguarda il problema della conservazione del corpo e della mummificazione: dopo aver consi- derato eccezionale l'abitudine dello smembramento, l'Autore, basandosi su dati archeologici, situa l'inizio delle pratiche di mummificazione nell'Antico Regno, ne esamina le differenti forme nelle epoche successive e nota che, per il sovrano, la condizione ideale dopo la morte era il possesso completo del proprio corpo, a somiglianza di quanto avvenne a Osiride. La breve quinta parte ( Sacrifices ) comprende uno studio delle offerte funerarie e del loro simbolismo, talora legato a episodi del mito osiriano; la sesta ( Life after Death) è dedicata alla vita dopo la morte, che per il re ricomincerà, come è avvenuto per il dio, e che nei Testi delle Piramidi è concepita in due differenti maniere: « solare » secondo la teologia di Heliopolis, con l'ascesa del sovrano al cielo e « osiriana », con la continuazione della vita nell'aldilà del pieno possesso del proprio corpo. Vengono poi esaminati i riti di purificazione (parte settima: Purification Rites) } la « Apertura della bocca » (parte ottava: Opening of the Mouth), un episodio del mito che riguarda il trasporto della salma di Osiride sulle acque del Nilo ad opera del nemico Seth identificato alla barca funeraria (parte nona: A Carrying Rite) e, infine, è brevemente studiata una scena di dramma con relativa processione, menzionata nei Testi delle Piramidi, che molto verosimilmente ricorda una rappre- sentazione del mito osiriano in rapporto ai funerali del re (parte decima: A Dramatic Scene),</page><page sequence="3">6o Recensioni Il terzo capitolo (An Upper Egyptian God of the Royal Dead), diviso in dodici parti, contiene l'esposizione e Tesarne dei diversi elementi che consentono di individuare la forma originaria del dio e di stabilirne il luogo primitivo di culto, Secondo J. G. Griffiths, Osiride è una divinità della morte reale, un equivalente del sovrano defunto, e, contraria- mente all'opinione comune, non è stato venerato all'inizio a Busiris nel Delta, ma ad Abido. La sua identità con il re morto è resa chiara innanzitutto dal suo aspetto mummiforme e dalle insegne della regalità che egli sempre porta (l'argomento è trattato nella prima parte, Iconography ). Anche il nome Wsir sembra alludere al trono, e quindi ad un legame con la regalità (come è detto nella seconda parte, The Name); riferimenti a Osiride in qualità di sovrano defunto sono individuati dall'Autore anche in passi della Teologia Memfita e del Papiro Drammatico del Ramesseo (trattati nella terza parte, The Memphite Theology and the Dramatic Ramesseum Papyrus ), ma mancano nelle iscrizioni funerarie di privati (esaminate nella breve quarta parte, Private Funerary Inscrip- tions ). Dati a favore dell'antichità del culto osiriano sarebbero forniti dall'introduzione nel calendario dei cinque giorni epagomeni, ciascuno determinato dal nome di una divinità del ciclo di Osiride e dall'avvenuta formazione, all'epoca della III dinastia, dell'Enneade di Heliopolis (questioni studiate nella quinta e nella sesta parte, The Epagomenal Days e The Ennead of Heliopolis). J. G. Griffiths individua Abido come punto di origine del culto osiriano in seguito ad un'attenta considerazione dei vari siti ove il dio era venerato all'inizio dell'epoca storica (esaminati nell'ampia parte settima, Cult Topography) e, soprattutto, basandosi sulla convinzione che Osiride, poiché reca sul capo usualmente la corona del Sud, unita a due piume per formare la /tf&gt; sia una divinità legata alla persona del re dell'Alto Egitto. Le due piume sarebbero state a lui trasmesse da Andjti o da una fonte tinita. I rapporti tra Osiride e Andjti, primitivo dio di Busiri, sono studiati nell'ottava parte ( [Andjeti); nella nona ( The Eastern Delta and Anthropomorphism) il Delta Orientale viene indicato come un possibile centro di svi- luppo di iconografie divine antropomorfe, a causa delle relazioni tra questa parte dell'Egitto e i vicini paesi d'Asia, che avrebbero favo- rito la concezione di divinità con aspetto umano. La parte decima ( The Lybian God Ash) contiene un esame della possibilità dell'esi- stenza di due forme di Seth: il Seth del Delta Orientale e il libico Ash, o Nebuty, dell'Alto Egitto: si spiegherebbe in tal modo il doppio ruolo di questa divinità, a volte considerata fratello di Osiride e a volte fratello di Horo. Nella undicesima parte (A Jackal-God in Abydos) J. G. Griffiths espone la propria teoria sull'origine di Osiride, il quale sarebbe un'antichissima divinità-sciacallo di Abido. Egli giunge ad</page><page sequence="4">Recensioni 6i una tale conclusione considerando sia lo stretto legame tra il dio e altri esseri divini di questo tipo in vari luoghi (Anubis e Upuaut ad Assiut, Khentamentiu ad Abido stessa) sia alcuni passi dei Testi delle Piramidi ove si allude a Osiride in forma di sciacallo. La breve parte dodicesima ( The Anthropomorphic Source ) è dedicata all'indagine sulle modalità di assunzione da parte di Osiride della forma umana, a lui probabilmente tra- smessa dal sovrano e non per merito dei rapporti con Andjti o con Orione: secondo l'Autore «It is the King who has made Osiris anthropomorphic». Il quarto capitolo ( The Association with Water and Vegetation) ha come oggetto l'esame dell'associazione di Osiride con le acque e la vegetazione: essa sarebbe da spiegarsi come una conseguenza delle libagioni che si offrivano al re morto e perciò sarebbe legata al ruolo funerario del dio, senza implicare l'identificazione di quest'ultimo al Nilo. Sono qui studiati passi del Papiro Drammatico del Ramesseo, dei Testi dei Sarcofagi e del Libro dei Morti; è anche indagata l'origine dei cosiddetti « Osiridi vegetanti », attestati a partire dal Nuovo Regno. Il quinto capitolo ( The Ruler and the Judge of the Dead ) è dedicato allo studio della figura di Osiride come sovrano e giudice dei defunti: tale aspetto, messo in risalto già in vari passi dei Testi delle Piramidi e ampliamente sviluppato nelle epoche successive, sarebbe stato tra- smesso al dio dalla persona del re. Nel sesto capitolo ( The Cult and the Society)y diviso in quattro parti, sono trattate le relazioni tra il culto di Osiride e il tipo di società che lo originò. Nella prima parte ( Patriarchy in a Nomadic Community) l'Autore, dopo aver considerato la posizione del dio nell'ambito del proprio mito (quella del padre che tiene raggruppata la famiglia intorno a sé), conclude che la leggenda di Osiride deve essere sorta in una società di genere patriarcale. Oggetto della seconda parte ( Brother-Sister Mar- riage) è lo studio del matrimonio tra fratelli: secondo J. G. Griffiths le unioni di questo tipo che si riscontrano nel mito e, talora, realmente nella famiglia del sovrano non sono da intendersi come il riflesso di un'antica consuetudine, ma come il prodotto di una speculazione teolo- gica già piuttosto evoluta. La terza parte ( The Theory of the King Com- pulsory Death) comprende un esame dell'ipotesi relativa alla morte vio- lenta del sovrano, a cui sarebbe stata, secondo alcuni studiosi, tolta la vita con la forza a somiglianza di quanto accadeva al dio della vegetazione, il quale ogni anno moriva. Per J. G. Griffiths tale ipotesi non è certo da ritenere sicura, anche se forse un riflesso dell'antica consuetudine del sacrificio rituale del re è da individuarsi in epoca storica nelle ceri- monie della festa Sed. La quarta parte ( The Background of Sethian Symbolism in Sacrifices) riguarda la presenza di un simbolismo sethiano negli animali destinati al sacrificio: simbolismo probabilmente spiegabile</page><page sequence="5">Ó2 Recensioni con riferimento al conflitto di Horo e Seth, non al mito di Osiride vero e proprio. Il volume termina con il capitolo settimo (An Embryonic System of Salvation ), interamente dedicato all'esame del primitivo sistema di salvezza che si sviluppò in relazione al culto di Osiride. Gli inizi di questo sistema, secondo l'Autore, si possono già rintracciare nei Testi delle Piramidi, ove il ruolo del dio sembra essere stato all'inizio quello di custode e protettore del re defunto. In seguito, a maggior garanzia di vita eterna, il faraone è identificato ad Osiride; la recitazione di deter- minati passi dei Testi delle Piramidi durante la cerimonia funebre permetteva l'effettuarsi delle trasformazioni. Il processo di «osirianiz- zazione » post mortem nelle epoche successive sarà esteso ai nobili e poi alla plebe; ma questo fenomeno non è la sola causa, secondo J. G. Griffiths, dell'amplissimo sviluppo della personalità di Osiride come divinità apportatrice di vita eterna. La spiegazione è da ricercare piut- tosto nella qualità di sovrano dei defunti propria del dio: come il faraone, re terrestre, riuniva nella sua persona tutto il popolo, così il signore dell'aldilà rappresentava tutti i trapassati e pertanto ogni morto era inteso come partecipe dell'essenza divina. Infine, l'Autore indica l'espres- sione di una vera sensibilità morale nel concetto di giudizio postumo e di ricompensa secondo i propri meriti, non nella speranza di sopravvi- venza dopo la morte mediante l'identificazione con Osiride, poiché 1' « osirianizzazione » è conseguita mediante pratiche magiche, non è la conseguenza di una vita giusta e onesta. La profonda conoscenza che J. G. Griffiths ha degli episodi del mito osiriano, da lui precedentemente esaminato in vari scritti (oltre al già ricordato The Conflict of Horus &amp; Seth , in The Interpretation of the Horus-Myth at Edfu' fEA , 44, 1958, pp. 75-85; Remarks on the Mythol- ogy of the Eyes of Horus : CdE , 66, 1958, pp. 182-193; The Horus- Seth-Motif in the Daily Temple Liturgy : A egy p tus, 38, 1958, pp. 3-10; Diodorus Siculus and the Myth of Osiris: Man , 40, 1948, pp. 83-84) fa si che il volume costituisca una minuziosa indagine e un'esatta messa a punto del complesso problema relativo all'origine del dio e al suo primitivo carattere. In particolare, sono da considerare con il più vivo interesse le acute osservazioni sul confluire in una sola, articolatissima saga dei due miti di Osiride e di Horo e Seth: l'uno sacra rappresenta- zione della morte regale, l'altro riflesso di lotte preistoriche tra tribù (quest'opinione era del resto già stata esposta dall'Autore nel suo The Conflict of Horus &amp; Seth , riconsiderando quanto avevano notato A. H. Gardiner, P. Boylan, G. Farina, R. Anthes e A. Scharff; cf. p. 9). Appaiono poi stabiliti con prove assai convincenti i tratti eminentemente regali e funerari della figura di Osiride, che da illustri egittologi come</page><page sequence="6">Recensioni 63 A. Moret (Du sacrifice en Egypte : RHR&gt; 57, 1908, pp. 80-101; Rois et Dieux ď Egypte y Paris 191 1) e J. H. Breasted (The Development of Religion and Thought in Ancient Egypt , New York 191 2) e, soprattutto, da uno storico delle religioni quale J. Frazer (Adonis Attis Osiris , London 1927111) erano stati considerati acquisizioni secondarie, a van- taggio di una concezione che mirava ad attribuire al dio, secondo le parole dello stesso J. G. Griffiths, «...the label « fertilit y-god » or « vegetai ion-god » » (p. 62). Si deve osservare però che la posizione dell'Autore riguardo ai rapporti tra Osiride e il mondo vegetale è forse eccessivamente rigida: egli infatti li ritiene dovuti esclusivamente alla identificazione del dio con il sovrano defunto, considerato fonte di vita per i trapassati, come il faraone lo è sulla terra per i propri sudditi. Ma le indubbie spiccate connessioni tra Osiride e l'ambiente acquatico e vegetale che si riscontrano già nei Testi delle Piramidi non sembrano spiegabili soltanto con riferimento alle libagioni offerte al re morto: alla negazione di un originario aspetto « agricolo » come componente della personalità del dio sembra da preferirsi la teoria di H. Junker ( Die Onurislegende , Wien 191 7), che considera l'Osiride di epoca storica il risultato della fusione tra una divinità della natura e un'incarnazione dell'idea della regalità. Può essere pericoloso, infatti, quando si esamina la formazione di un'entità divina che presenta tratti comuni a figure di tutte le religioni, quale è Osiride, formulare ragionamenti rigidi e univoci. I fenomeni religiosi sono troppo sottili e complessi per venire incasellati in classificazioni che rischiano sempre di trasformarsi in «etichette», secondo la definizione dello stesso J. G. Griffiths. Sembra anche da porre in discussione l'ipotesi dell'origine altoegi- ziana di Osiride. Essa è infatti basata in gran parte sulla convinzione che la corona del dio sia la hd.t del Sud, unita a due piume (derivate da Andjti o da una fonte tinita) per formare la ;tf. La genesi della }tf è però assai più complessa. Secondo H. Junker (Der Tanz der Mww und das Butische Begräbnis im Alten Reich : MD A IK, 9, 1940, pp. 1-39), essa è composta da due elementi ben distinti; la parte centrale, formata di steli della pianta araldica del Sud, è probabilmente la forma origi- naria della corona bianca di epoca storica; essa rappresenta dunque la parte meridionale del paese. Le due piume, poi, non sono una semplice acconciatura che può essere stata trasmessa a Osiride da un'altra divinità, ma un antico diadema regale del Delta, equiparabile perciò alla corona rossa di Sais come simbolo della regione settentrionale dell'Egitto. La ,'tf, risultato della fusione tra due antiche acconciature regie del Nord e del Sud, è dunque, come ha dimostrato H. Junker, l'antecedente prei- storico della doppia corona di epoca classica: perciò il fatto che essa sia stata attribuita ad Osiride indica che questi veniva inteso sì come</page><page sequence="7">64 Recensioni un sovrano deificato, ma un sovrano di tutto l'Egitto e ncn solo di parte di esso. Una parte che suscita perplessità nella presente opera è quella relativa alla forma originaria di Osiride, che, secondo l'Autore, sarebbe stata di dio-sciacallo. Egli cita, a sostegno della sua teoria, sei passi dei Testi delle Piramidi ove individua allusioni a un simile aspetto originario del dio; ma si deve osservare che in due di essi (Pir. 2097 c- 2098 b; 2103 c-d) il sovrano in quanto tale (e non in quanto «Osiride ») viene rappresentato in apparenza di sciacallo, e ciò potrebbe derivare da una sua identificazione con divinità funerarie del tipo di Anubis o di Khentamentiu; in altri due (Pir. 592 b-759 a-b) si accenna a rela- zioni tra il re e Khentamentiu e in uno (Pir. 727 b) il faraone è chiamato « sciacallo dell'Alto Egitto », espressione che può designare Khenta- mentiu stesso o Anubis. In un solo passaggio, dei sei addotti come docu- mentazione da J. G. Griffiths per dimostrare la propria tesi, è un'esplicita descrizione dell'aspetto del sovrano in quanto Osiride: « Il tuo volto è quello di uno sciacallo, come Osiride » (Pir. 2108 a-b). Anche in questo caso, però si può trattare di un riferimento al dio identificato ad una divinità funeraria dall'apparenza di sciacallo, senza dover postulare una sua primitiva forma animale. Le testimonianze fornite dai Testi delle Piramidi non sono dunque tali da costituire un elemento convin- cente a sostegno della teoria di J. G. Griffiths: né appare da conside- rarsi una prova ulteriore l'associazione di Osiride con divinità quali Anubis, Khentamentiu o Upuaut. Essa si può infatti spiegare come derivante dal ruolo eminentemente funerario del dio, il quale dapprima venne accostato alle altre entità divine che presiedevano all'oltretomba e poi, quando si affermò una sua posizione di predominio, assorbì nella sua persona queste ultime. Osiride è infatti associato a tutte le divinità delle necropoli, non soltanto a quelle dall'aspetto di sciacallo, come è dimostrato dalla sua unione a Menfi con Sokaris. Gli elementi che l'Autore adduce in favore della propria tesi non sono in realtà del tutto convincenti; inoltre, è piuttosto singolare supporre un originario aspetto teriomorfo per una delle poche divinità egiziane raffigurate sempre in forma umana (salvo rare eccezioni) e priva di animali sacri. Né risulta persuasiva la tesi che il sovrano, dopo la morte, sia stato identificato ad un dio dall'apparenza di animale; al contrario, appare più verosimile che l'idea della regalità sia stata incorporata in un essere divino concepito in forma di uomo. Secondo J. G. Griffiths « It is the King who has made Osiris anthropomorphic » (p. 95); questa è una semplice supposizione resa, a nostro avviso, improbabile dalla completa mancanza di sopravvi- venze della supposta forma originaria sia nell'iconografia del dio sia nella narrazione delle sue vicende, improntate invece ad una profonda umanità.</page><page sequence="8">Recensioni 65 Non si riescono dunque a condividere pienamente le teorie dell'Autore sul luogo di origine e sull'aspetto primitivo di Osiride; ma la proble- maticità di alcune delle tesi esposte nel volume non induce certo a sotto- valutare l'utilità di questa aggiornatissima e completa raccolta di ele- menti per contribuire alla conoscenza di una delle entità divine più complesse del pantheon egiziano. J. G. Griffiths ha giustamente indi- viduato nell'esame delle fonti più antiche il metodo migliore per deter- minare le figure originarie delle divinità d'Egitto, le quali per la maggior parte, con il procedere del tempo, si arricchiscono e si complicano in virtù di contatti e sincretismi con altri dèi o vengono elaborate dalla speculazione teologica. Altro merito dell'Autore è quello di aver impie- gato tali fonti come base per affrontare il problema delle origini del dio partendo da vari punti di vista: si ricorda qui, ad esempio, l'inusuale e utilissima indagine sociologica compiuta nel sesto capitolo al fine di determinare quale ambiente abbia potuto generare una figura divina del tipo di quella di Osiride. In breve, non è stato tralasciato l'esame di nessun elemento atto a mettere in luce tratti finora non percepiti della personalità di Osiride, come risulta chiaramente dall'accurato studio effettuato sui rapporti intercorrenti tra il dio e le altre divinità e sui suoi vari luoghi di culto. La stampa è generalmente buona; si notano però la mancata cita- zione nell'indice della parte ottava del capitolo secondo (&lt; Opening of the Mouth ; p. 44) e alcuni refusi, quali « ealled » per « called » (p. 2), « es » per «as» (p. 30), « Hieroglypica » per « Hieroglyphica » (p. 55), «et» per « e » (p. 57), « it » per « is » (p. 69), « nad » per « and » (p. 74), « of » per « on » (p. 84), « hegan » per « began » (p. 87), « tke » per « the » (p. 123), « Helipolitan » per « Heliopolitan » (p. 125), «Operliste» per « Opferliste » (p. 160). Gabriella Matthiae Scandone</page></plain_text>