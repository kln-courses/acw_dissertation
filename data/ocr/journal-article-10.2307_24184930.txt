<plain_text><page sequence="1">יהושע עמיר הפגישה בין אמונת היחוד הישראלית לבין המונותיאיזם הפילוסופי כנושא- היסוד של היהדות ההלניסטית 1 מן הראוי שננסה לצייד בנפשנו, מה אירע בלבו של הראשון בין יהודי אלכסנדריה שידע לקרוא בספריהם של היוונים, ותזץ קריאתו נתקל בחרוזיו המפורסמים של כסנופנס איש קולופון: אחד הוא האל, גדול שבאלים ובבני-אדם לא דומה לבני תמותה, לא בתוארו ולא ברוחו ■י. ניתן להוכיח שחחזים אלת היו ידועים ליהודים הלניסטיים, שכן בספרות היהודית ההלניסטית מצויים הדים ברורים להם2. האיש — כן מותר לדמות — קפץ מכסאו כשהוא נרגש כולו, כי באותו רגע נזדעזעה השקפת-יסוד, שהבנת שראל את עצמו היתד. נכונה עליה מאז ומעולם, והיא ההשקפה האומרת, כדברי מיכה הנביא: "כי כל העמים ילכו אש בשם אלהיו ואנחנו נלך בשם ה' אלהינו לעולם ועד"3. אנחנו, בני ישראל, יחידים הננו בעולמו של הקב"ה המודים באלהי האמת. על כד גאוותו של שראל, אבל הוא גם סוד בדידותו בעולם. והנה היהודי דידן מגלה את התגלית המהפכנית: בן-ברית ש לנו בעולם, ש מי שגם הוא יודע על האל האחד. ואיזה בז-ברית! הרי הלנים אלה — ס- מקובל על יהודי אותם דורות — אינם אומה ככל האומות. העולם ההלניסטי קורא לעצמו :'אויקומנה', משמע: 'עולם הישוב' או 'עולם התרבות/ והוא כולל בקרבו את כל אלה מן הגויים, שבהם ובתרבותם יש בכלל מקום להתחשב. בעיני היהודים מייצגים ההלנים את האנשות כולה. הווה אומר: מה שנקרא במקרא בלשון סתמית 'כל הגוים', זפה עתה לשם ולכתובת מדויקים, ונקרא 'הלנים'. ובין הלנים אלה היה אותו טיפוס של אדם שנקרא אצלם בשם 'פילוסופוס', העילית הרוחנית המוכרת. והרי אותו כסנופנס נמנה עם קבוצה זו, ומה שהוא ניסח בלשון בוטה, הדי מונח היד. — כפי שנבהיר לעצמנו עוד מעט — ביסודה של הפילוסופיה היוונית כולה. ובממד. שדבר זה יכול היה להיות נהיר ליהודי דידן, H. Diels/W. Kranz, Die Fragmente der Vorsokratiker I, (1956 6), p. 135: Xeno- 1 .phanes, frg. 23 .Oracula Sibyllina II, 127; III, 11; Aristabulus apud Euseb., praep. Evang. XIII, 12 2 3 מיכה ד ה.</page><page sequence="2">14 יהושע עמיר מסתבר שהסיק את המסקנה: ההנהגה הרוחנית של עולם הנכרים עומדת בעצם בצידנו. אם כן, האם לא דין הוא שקרוב היום בו יבושו הגויים מאליליהם וישליכו את פסיליהם אל החפרפרות ואל העטלפים, כפי שניבא ישעיהו הנביא 4י נוכח הפתעה מזעזעת כזאת ודאי אין לצפות לכך שבאחד משני הצדדים של מפגש זה גומלת היתה ההכרה הביקורתית ששני אופני המונותאיזם שנקרו כאן אשד, על דרך רעותה, הן שתי תופעות בעלות מבנה פנימי שונה מאוד. אלא בלי משים שני הצדדים פירשו זה את זה על-פי הנחותיהם הבסיסיות של עצמם, וממילא באו בכך לידי מסקנות מוטעות, אי-הבנות ואכזבות; מצד שני היתה קיימת גם האפשרות ששני האופנים הדומים-ולא-דומים של הכרת אלוהים גיוונו זה את זה מכל היחסים המסובכים האלה. אבקש להעלות להלן נקודות אחדות, שאפשר יזכו למקצת הנהרה מתוך הפרספקטיבה הבלתי-מקובלת הזאת. דבר זה יביא אותנו לבסוף אל השאלה, אם אמנם מותר לדבר על תמורה במושג-האלוהים היהודי בעטיו של ההלניזם. 2 תחילה עלינו לעמת בקיצור נמרץ את קווי האופי העיקריים של שני אופני המונותאיזם. הואיל והדברים נאמרים בתורת מבוא בלבד, נאלצים אנו לשפוט על שאלות שהן ברומו של כל מחקר בתולדות האמונה האנושית, מתוך פישוט, שאינו ראוי כל עיקר לסוגיות-יסוד אלה, ועם הקורא הסליחה. אמונת היחוד הישראלית, כפי שהיא מעוגנת במקרא, מוצאה לא מאידיאת-אלוהים, כלומר מחשיבה על-אודות אלוהים, אלא מזיקה אל אלוהים5. יחסו של ישראל אל אלוהיו מזה של כל שאר העמים בעוצמה, התובעת לה את האדם כולו או את העם כולו, "בכל לבבך ובכל נפשך ובכל מאודך"». באשר האל נוטל לעצמו את התמסרותו ואת עבודתו של "כל האדם" 7, אינו נותר עוד מקום לדרישותיו של כל אל אחר. על ייחוד זד, ניתן לעמוד תוך העלאתה של דוגמה נגדית. היפוליטוס, גיבור המחזה בשם זה של איריפידס, מחליט להתמסר כל-כולו לעבודתה של ארטמיס הדורשת גבריות וצניעות, ומתוך כך הוא מזניח את חובתו כלפי אפרודיטה, אלת האהבה. אילו באנו לבטא את אשמתו הטרגית בלשון המקרא, היינו צריכים לומר שהוא עבד את ארטמיס בכל לבבו ובכל נפשו — ובזה חטא, שכן גם לאפרודיטה שמורה הזכות על פינה אחת בליבו של אדם שתהא מסורה לה. העובדה שבישראל נשללת תביעה מתחרה כזאת של כל אלוהות אחרת שלילה מוחלטת, כמוה כדין גסיסה על אלוהים אחרים כאלה, אפילו נניח שעדיין מתחשבים עם קיומם, עד שלבסוף קובעים הלכה פסוקה ששאר האלים אינם קיימים כלל. לפיכך אני מעז לומר שמה שקרוי 'מונולטריה' הוא לא רק, כפי שמקובל לחשוב, שלב .ישע' ב כ נראה לי שבשאלת-יסוד זו ראה בובר את הנקודה המכרעת. תש' בעיקר את מאמרו 'אמונת Religion ישראל', בספרו "תעודה ויעוד", כרך א/ עמי 181 ואילך, ביהוד עמי 182. הש' גם in Geschichte und Gegenwart, IV (I960 3), p. 1111 f.: W. Holsten, Monotheismus .und Polytheismus I G. Fohrer, Studien zur alttestamentlichen Theologie und Geschi- דברים ו ה. השי גם .chte, Beihefte zur ZAW, 115 (1969), p. 163 קהלת יב יג.</page><page sequence="3">מונותאיזם יהודי ופילוסופי ביהדות ההלניסטית 15 קודם למונותאיזם נוסח המקרא, אלא עצם גרעינו הדתי. מכאן מתחייבים ממילא האיפיובים דלקמן של אמונת הייחוד הישראלית: 1. עבודת האל הזה היא קיום מצוותו, ולמצווה יש מגמד. להקיף את כל חייו של הפרט והציבור. 2. עדת כל ההולכים אחרי רצון האל מלוכדת בעם ה'. 3. החטא החמור ביותר לאל זה היא הפשיעה אל אלהיט אחרים. 4. פשיעה כזאת נחשבת גם הערצתם של פסילים, כי כל דמות מעוצבת היא בעוכרי ישירות היחס אל האל-האדון. 5. הלשון ההולמת ביותר להבעת ישירות זו בין אל לאדם ובין אל לאומה היא הלשון המאמצת. זו אינה באה לשם ציור דימוי של אלוהים אלא לשם דיבוב הזיקה אליו8. אין כאן מחשבה 'על' אלוהים9. כאשר קוראים אנו בספר חכמת-שלמה א א: 'תשבו על-אודות' (netf) אלוהים בדרך הטובה, דיה במילת-היחם 'על-אודות' כדי להיוכח שיצאנו מתחומו של המקרא. שונה בתכלית מכך הוא שורשו של המונותאיזם הפילוסופי, כפי שהוא מסתמן כבר בראשיתה של הפילוסופיה הקדפ-סוקראטית. כאשר אומר פילוסוף-הטבע שהכל הוא מים או אש או משהו אחר, לעולם הוא משיב על השאלה האילמת על -דבר אותה אחדות המונחת ביסודו של הריבוי הנראה לעינינו. אחד זה, שקיומו הוא הנחת-יסוד לכל מחשבה יוונית- פילוסופית ושהיא-עצמה שוב אינה ניתנת לבדיקה ביקורתית, נתפס במוצאו של העולם, אבל גם כגרעין הישות והערכיות שבו. ורנר ייגר הראה בספרו, 'התיאולוגיה של ההוגים היווניים הקדומים'10, שחיפוש זה של מוקד ישותו וערכיותו של המכלל הוא, ביסודו-של-דבר, חיפוש אחרי הבחינה האלוהית שבקוסמוס. רמז מובהק לדבר הוא מוצא במה שגילה דייכגדבר11 במחקרו, שהפילוסוף הקדפ-סוקראטי, במקום שהוא בא לדבר על אותו חומר-יסוד שהוא גורס, נתפס לעתים קרובות ללשונות השאולות מסגנון ההימנון הדתי. והנה אם בקשת אלוהות זו פותחת מלכתחילה כבקשת האחד, מטבע העניין הוא שסופה להביא לידי מונותאיזם. אלא שלגבי מונותאיזם מסוג זה מתחייבים סימנים שונים מאוד מאלה שקבענו זה עתה לגבי אמונת-הייחוד הישראלית. סימנים אלה הם כדלקמן: 1. כיון שהאל עומד מאחורי עולם התופעות וממעל לו, צריך בראש-וראשונה שינוקה מסיגי הנתון האמפירי. אין פלא, איפוא, שכבר אצל כסנופנס, ריחוק רעיון האלוהות מן ההאנשה ומכל המחשה תמימה אחרת נולד עם רעית-האלוהות הפילוסופית יחד, כפי שמעידים החרוזים שבהם פתחנו. 2. צריך שמושג האחדות יבוא בו לידי ביצוע מדוקדק; כל ישות שבה ניכר עוד שמץ של מורכבות, צריך שיפורק הלאה ליסודותיו, עד שנגיע לידי אחדות אחרונה ששוב אינה ניתנת לחלוקה. גישה הדשה לנושא ההאנשה פיתה פראנץ רוזנצווייג, 'על האנתרופומורפיזם/ בכרך "נהריים", ירושלים תשכ"א, עט' 34 ואילך. הכמת שלמה א א. .Werner Jaeger, The Theology of the Early Greek Philosophers, Oxford 1947 K. Deichgräber, Hymnische Elemente in der philosophischen Prosa der Vorsokra .tiker, Philologus 88 (1933), p. 347 ff.</page><page sequence="4">16 יהושע עמיר 3 את האל הזה נשיג בהגיגנו. עצם המעשה שבו מתבצעת החסידות הפילוסופית, הוא בכך, לחשוב על אלוהים את מה ש'יאה' (imitqEirei) לחשוב עליו. המושג התבונתי של ה'יאה לאלוהים' &lt;;&gt;£זד£;&gt;ז0£01) מזמן לידינו סימן- היכר שבאמצעותו אנו יכולים לאשר או לפסול דימויים מצויים על האלוהות. 4. במיוחד חייבות דעות על האלוהות לעמוד במבחן המוסר: "כאשר אלים עושים דברים רעים, אין הם אלים" 12. 5. מה שחסר לאל זה הנהגה כהרעיון העליון, הוא שלא ייתכן לדבר אליו דיבור של אמת; לפיכד אץ הואי יכול להיות מושא של פולחן. ובאשר הפילוסוף הוא אדם החש את הצורך להשתתף בפולחן, ובאשר הוא אזרח שעליו החובה לעשות כן, אין לרשותו אלא הפולחן הפוליתאיסטי הקיים, ואם כן, עם כל ביקורתו התיאורטית אין לו ברירה אלא להשתתף בו. לימים מוצאת הסטואה צידוק רעיוני להשתתפות זו באומרה, שכשם שהמדינה האמיתית היחידה, מדינת היקום, מיוצגת על ידי המדינות הקיימות על כל ליקוייהן, כן גם האל האמיתי, הלוגוס המפלש את היקום, מיוצג על- ידי אלי האמונה העממית המגלמים איש-איש היבט תלקי אחר של האלוהות האמיתית, ומכאן שבסופו-של-חשבון פולחנם של הללו מכוון אליה. נמצא שהפילוסוף חייב להשלים עם הפולחן באשר אין בידו אמצעי-ביטוי דתיים משלו; אולם בטבע העניינים הוא שישתדל למתן פולחן זה ולהגבילו בהגבלות נאותות. 3 לאחר שהעמדנו זה מול זה, תוך פישוט סכימטי ומאנס, את 'הפילוסוף' ואת היהדות שמוצאה מן המקרא, נתחוורו לנו נקודות של שור ונקודות של שוני במידה זו שעתה נוכל לעקוב במקצת אחרי גלגוליה ותעיותיה של הפגישה ההדדית. יוסף בן מתתיהו, דרך משל, לאחר שתיאר את אמונתו של משד, באל אחד, מסיק את המסקנה דלהלן 13: על כך, שתורות אלה הן יפות ונאות לטבעו ולגדולתו של אלוהים, מעידים פה אחד החכמים שביוונים. מסתבר שפיתגורס, אנאכסגורס, אפלטון ואנשי הסטואה המאוחרים יותר חשבו כמעט כולם על טבע האלוהים כמוהו. אולם הללו, שהתפלספו בשביל מעטים בלבד, לא העזו (oük £x6x^aay) להוציא את אמיתות תורתם אל ההמונים הנתפסים למשפטים קדומים. ואילו המחוקק שלנו השוה את מעשיו לדבריו ובכר הצליח לא רק לשכנע את בני דורו אלא גם לנטוע בלב הבאים אחריהם עד סוף כל הדורות את משוכגעותו בדבר האלוהים (Tr!v iTiqi 0£00 ma-riv, היינו את הכרתו שהוא אחד). הוא מגיח איפוא שההשקפות עצמן הן זהות; אולם בעיני יוסף לקויים הם הפילוסופים של היוונים בדבר אחד. דעתו אינה נוחה ממעשיהם. והוא מציין בדיוק את הנקודה שבה חסרים הם מעשים אלה בעיניו. הם לא העזו, לא היה אומץ בליבם. מהו אומץ זה שחסר להם, נראה עוד מעט. אולם תחילה נעיין גם בצד השני של המטבע. .Tragicorum Graecorum Fragmenta ed. Nauck 2: Euripides frg. 292, 7 13 יוסף בן מתתיהו, נגד אפיון, ב' 168 (= פרק טז).</page><page sequence="5">מונותאיזם יהודי ופילוסופי ביהדות ההלניסטית 17 בגיאוגרפיה של סטראבון 14 נשתמר לנו תקציר של תולדות היהודים, שלפי דעתו של ריינהרדט 5י, שאליה אני נוטה, מקורו הוא הפילוסוף-ההיסטוריון פוסיידוניוס, שהוא אחד ההוגים עדיני-הנפש ביותר שידעה התקופה ההלניסטית. פרט זה אני מציין מראש, משום שהוא מכריח אותנו, לנוכח תיאור השורץ טעויות ואי-הבנות עובדתיות, לתור בו באורך רוח אחרי רעיון מעמיק. הוא רואה את משה ככהן מצרי שיצא ממצרים אלי ארץ יהודה, ורבים ממעריצי האלוהות נתלוו אליו. שכן הוא טען והורה שלא המצרים ולא הלובים סוברים נכוחה כשהם מעצבים את האלוהות בדמות חיות ובהמות, אבל גם לא ההלנים המשווים לה דמות אדם. שכן אל הוא רק אותו יש האופף את כולנו ואת הארץ ואת הים ושאנו קוראים אותו בשם רקיע או יקום או טבע-הדברים. אם כן, כיצד יהין אדם שבינתו עמו, לצור לזה צורה הדומה לדבר מן הדברים אשר אצלנו ? אלא יש להימנע מפל עשיית תמונות, ויש להקצות לאלוהות מקדש ותחומ-קודש נאה ולהעריץ אותה בלא פסל ודמות, וכן יש לישון בו, ומיטיבי חלום יישנו בו הן לטובת עצמם והן לטובת זולתם. נכון הוא מכל אלה רק שמשה לא הודה אלא באל אחד בלבד ואסר על נתיניו לעשות פסילים לאל זה. ודיו לפרט זה בעיני המחבר, כדי להציג אותו כמעריץ-אלוהות פילוסופי. האל האחד הוא 'היקום'; גירסה זאת חופפת את תורת הסטואה, כשההערצה נתונה לבחינה הפנימית, הרוחנית, של היקום, היינו ללוגוס המפלש את המכלל. הלוגוס הוא חובק-הכל, כך שבכל המחשה שלו יש משום המעטת דמותו, ובכך מנמק המחבר את איסור הפסילים של היהודים. ראינו לעיל, מה רחוק הוא הסבר זה ממשמעותו הראשונית של איסור הפסילים המקראי. משמעות קמאית זו מצאנו בישירותה של זיקת האדם אל האלוהים, זו שאינה צריכה להמחשה בפסל ודמות כדי שניתן יהיה לדבר אל האלוהים, ולא בהכרה עיונית של מהותו הבלתי-חושית. השאלה אינה אם מותר 'לצייר בנפשו' את האל בדמות אנוש אלא אם מותר, כביכול, לכלוא אותו בתוך דמות כזאת. רק מתוך כך אפשר להבין שישעיהו השני, דרך משל, שהוא המבקר הלעגני ביותר של הפסלות האלילית 16, מפליג בלי כל חשש בציורי- לשון על 'זרוע קדשו' ". דווקא תיאורי היהדות בפי ההלניסטים תרמו לא מעט כדי לטשטש את ההבדל הזוב הקאטייאום איש אבדרה, שתיאורו את היהדות מקביל בעניין זה לזה של סטראבון, אומר 18 שמשה לא הרשה פסילים פולחניים משום שאלוהים אינו דמוי אדם (öia iö v0(ii^£1v dvGqoTcönoqcpov etvai löu 0e6v), והיא העדות הקדומה ביותר למונח ;dveqamönot^oc בספרות היוונית בכלל. העניין עצמו אינו חדש אצל היוונים, שכן גם כסנופנס, שבו פתחנו, כשהוא מלגלג על האיתיופים המציג-ם את אלהיהם תרומי-אף ושחורים, ועל התראקים המציגים את שלהם כחולי עיניים ואדומי-שיער ", ואף על בקר, סוסים ואריות שאילו ידיים היו להם, היו משווים סטראבון ט"ז 34 ואילך. K. Reinhardt, Poseidonios über Ursprung und Entartung = Orient und Antike, .6 (1928) כגון ישע' מד ט—כ. ישע' נב י, והשי סג יב. .Hekataios apud Diodor, bibl. XL, 3, 4 .(1 עיין הערה) Xenophanes frg. 16</page><page sequence="6">18 יהושע עמיר לאליהם את דמויותיהבדשלהם 20, כבר שם לשחוק את הצד הזה של עבודת האלילים. דחיית האנשה מסוג זה מבקשת לערטל את מושג האלוהים מן המימד הפרסונלי, ומכאן שהוא משעבד לאותם סימני בוחן לא רק את הביטוי הפלאסטי אלא גם את הפיוטי, או בכלל הלשוני — דבר שכסנופנם עשה בעליל, אבל זר הוא למקרא. לא היינו מתעכבים כל כך על נקודה זו אלמלא פשתה משם אי-ההבנה הרווחת עד היום הזה, כאילו יש בפולחן הישראלי בלי פסל משום עדות לכושר ההפשטה בחשיבה הישראלית21. ההפך הוא הנכון: הקונקרטיות של הנוכחות האלוהית היא אדירה כל כך שאין היא סובלת תיווך חומרי על- ידי פסל ותמונה, ואילו במישור הלשון היא מתחבבת במלואה דווקא בדרך ההאנשה. נהיר לו להיסטוריון, שבמקום פולחן החיות המצרי משה היה צריך להנהיג פולחן חדש. אולם לאחר שהאל הפילוסופי שמשה, כביכול, גילה אותו, אינו בר-שיח ממש, נובע פולחן כזה לא מתוך צורך אלמנטרי, אלא מתוך ההכרח של העדאה חיצונית להכרת האל. פולחן ההולם הכרה זו, דין הוא שיהא מתון ומאופק ונזור מכל הפרזה, ומשמעו שיסתייג לא רק מהוצאות כספיות יתרות אלא גם מכל התגעשות רגשית. מכאן מסתבר שפולחן כזה הוא שמשה הבטיח לחסידיו. וכאן גרם מזלו הרע של המחבר שדווקא היסוד הפולחני היחיד שראה אותו ככשר לפולחן נאור כזה, היינו השינה במקדש, שבא לשמש את נבואות-החלום שהסטואה הצדיקה אותן על-יסוד הנחותיה הפיסיקליות, הוא מוסד שהיה זר מכל וכל לישראל ההיסטורי, זה שהוא מתיימר לתאר. אבל המחבר יוצר לו 'עובדות' על-פי הנחותיו ואיננו טורח לאמת את קיומן הריאלי. דוגמה בולטת עוד יותר לחופש זה שנוטל לו ההיסטוריון העתיק ביחס אל העובדות, נמצא כשניכנס לבדיקת סיומו של הסיפור, זה אשר בשבילו בעצם הבאתי כאן את כל הטקסט הזה. לאחר שגמר המחבר לתאר את ייסוד המדינה והפולחן על-ידי משה, הוא מסיים כדלהלן: יורשיו התמידו זמן-מה באותם מנהגים בהיותם עושי צדק ויראי שמים באמת; ברם לאחר מכן, כאשר נפלה הכהונה תחילה בידי אנשים שנתפסו לאמונות תפלות ולהלן בידי אנשים שתלטנים, הביאה האמונה התפלה לידי הימנעות מאכילת מאכלים מסוימים שעד היום הזה הם נוהגים להימנע מהם, ומילות וסירוסים ומה שעוד הונהג אצלם כחוק. ריינהרדט הראה בצורה משכנעת שהסכימה ההיסטורית של המהלך מן המקור אל הניוון מעוגנת היטב בתפיסת ההיסטוריה הסטואית-האמצעית של פוסיידוניוס. ואכן המחבר מוסיף שורה ארוכה של תהליכים מקבילים מתוך נסיונו ההיסטורי העשיר, כדי להעמידנו על הטיפוסיות של מה שמתואר כאן. אבל לא זאת היא הנקודה המעניינת אותנו. שאלתנו היא: מה הן נקודות האחיזה שמצא ההיסטוריון דידן— בין שהוא פוסיידוניוס ובין שהוא מישהו אחר — בחומר שבו הוא דן, כדי למצוא בו דוגמה לחוק ההיסטוריה שגרס 1 מה הניע אותו לחלק את העובדות הנתונות לו מתרבות דתית מסוימת בין מייסד גאוני ובין יורשים מנוונים ? .Xenophanes frg. 15 20 21 אל נכון ציץ הולסטן במאמרו שנרשם בהע' 5, שאמונת היחוד המקראית לא באה לעולם לא על-ידי פעולת הפשטה ולא על-ידי פעולת חיסור.</page><page sequence="7">מונותאיזם יהודי ופילוסופי ביהדות ההלניסטית 19 מה הן התופעות בדת היהודית שהוא מסביר לעצמו כתופעות-ניוון — משמע שלפי דעתו הן חורגות ממסגרת רעיוךהיסוד הדתי-הממלכתי י על נקלה אפשר למצוא להן נמנה משותף: כפי שיוצא ברוד מן הדוגמאות שהוא מביא, אלה הן מה שנקרא בעברית 'המצוות המעשיות'. הריבוי הנודע והענפות העצומה של החוק היהודי עומד בניגוד לקונסטרוקציה שהוא התקין תחילה לשם הבנתו של משה המחוקק; לפי קונסטרוקציה זו היה מקום רק לפולחן מוגבל ומוצנע ככל האפשר. המחבר עומד איפוא לפני חידה. עובדה היא שחוק יה ם של היהודים מנוגדים במציאותם לאותו מערך של חוקה מונותאיסטית שהמחבר הרכיב אותו על-פי הנחותיו האפריוריסטיות. חוקים אלה שאינם מסתברים לו אלא כפי אמונה תפלה—כיצד יעלו בקנה אחד עם דת שרמתה הפילוסופית היא נעלה מאוד, כפי שמעיד הפולחן בלא פסל של האל האחד המונח ביסודה י את הסתירה המשוועת הזאת הוא יודע לפתור רק על-ידי פתרון אלים: הוא גורע את הקשר הגורדי וקוטע את הפנומן הסתור על עצמו לשני קטעים שאינם מתאחים. בין הטוב ובין הרע ביהדות לא תיתכן אחדות אורגנית, אלא יש לפצל אותה לשני גדלים שונים. נרשה לעצמנו להעריך את מהלך המחשבות שלפנינו הערכה פחות חיובית ולומר שכאן נכשל הפילוסוף המונותאיסטי במשימתו להבין את המונותאיזם היהודי. שכן מהו מקורה של אותה סתירה פנימית שאינו יודע פתרון לה אלא על -דרך האלימות המחשבתית י הווה אומר: זה שהוא כובש את היהדות תחת עולן של קטיגוריות שאינן הוגנות לה. אם במקום זה ננסה להבין את אמונת ישראל מתוך הנחותיה הפנימיות, הרי לפנינו תמונה מלוכדת. מערכת ההלכה אינה, כפי שהיא יכולה להיראות על נקלה להוגה הקוסמולוגי — ומטעמים שונים מאוד גם לתיאולוג הנוצרי — גוף זר שנדחק בכוח אל תוך אמונת ישראל, אלא הבעתה שלה המתפתחת מתוך הכרחיות פנימית. בעיית ההבנה שבה נכשל המחבר — לכשנראה אותה מפאת המבנה הפנימי של היהדות, לא זו בלבד שניתן לפותרה, אלא מתוכה אי-אפשר ממש להבין, כיצד היא יכולה בכלל להצטייר כבעיה. זיקתו הבלעדית של ישראל אל אלוהיו אינה יכולה להיות לאושיית-חיים ליחיד ולציבור אלא בכך שאדם מישראל »ילך בדרכיו', היינו, יקיים את מצוותו. ואם נעתיק את תמיהתו של המחבר אל תוך עולמו של המקרא, תנוסח שאלתו בצודה הגרוטסקית: כיצד יתכן שאותו אל המצווה 'לא תעשה פסל וכל תמונה' וכוי יצווה, למשל, גם: 'זכור את יום השבת לקדשו'. והתשובה היהודית- הפנימית תהיה שגם הדיבר השני וגם הדיבר הרביעי הם פועל-יוצא מאותו דיבר ראשון הנושא אותם יחדיו. ומתוך זוית-ראייה זו לא היהדות תימצא מופרכת אלא בעייתו שלי המחבר. אחדד את טענתי ואציין, שהמחבר טועה בהבנתו לא רק במקום שהוא מגנה אלא גם במקום שהוא משבח. הן אידיאת האלוהים והן איסור הפסילים של משה — משמעם הראשוני אינו זה שעליו מהלל אותו המחבר. ויש לומר שהעדה היהודית בפגישתה עם העולם ההלניסטי, שמעה לא-אחת דברי קטרוג בלתי-מוצדקים, אבל לא-אחת גם דברי שבח בלתי-מוצדקים מפי סופרים יווניים. והאמת צריכה להיאמר שיוסף בן מתתיהו, שבספרו 'נגד אפיון' שם לו למטרה להדוף השמצות נגד ישראל, לא ידע להישמר מפני שבחים בלתי-מוצדקים. כגון כשהוא מוסר תמצית מסיפור נסיעה של היקאטייאוס איש אבדרה22, המספר מתוך קורת-רוח ניכרת על רובה-קשת יהודי ההורג ציפור, שמגיד 22 הקאטייאוס אצל יוספוס, נגד אפיון א', 201—204 (=פרק כב). שייכותו של טקסט זה</page><page sequence="8">20 יהושע עמיר עתידות מצפה למצוא בדרך מעופה אות מן השמים. הלעג שבו משיב היהודי להמון הנרגז הרואה במעשה רובה- הקשת משום חלול הקודש, הוא בעיני היקאטייאוס, הפילוסוף הספקני, סימן מעודד להתגברות ראציונלית על אמונות תפלות. ברם, אם נראה את התקרית המסופרת כמעשה-שהיה, יהיה עלינו להניח שמה שדוחף את הגיבור היהודי של הסיפור למעשהו, אינו השקפה שכלתנית המתעלית על אמונות עממיות אלא שלילה עזה של עבודה זרה, שמאחוריה עומדת דתיות איתנה, ואולי אף קנאית. ועתה נוכל למצוא במקום אצל יוספוס, שציטטנו לעיל, את המקבילה היהודית הישרה למשפט המוטעה מפי הפילוסוף, שניתחנו עד כאן. יוספוס, ראינו, סבור שתפיסת האלוהים של משה זהה או דומה לזו של גדולי הפילוסופים, אלא שעלה עליהם באומץ רוחו. תיבה זו 'אומץ' אינה נאמרת באקראי. גם במקום שהוא מדבר על ראשון המאמינים באל אחד, על אברהם, מזדמנת אותה תיבה23. במה מתבטא אומץ זה, נאמר אצל יוספוס בשתי צורות המתייחסות אל שתי דרכי הבעה של האמונה, ששתיהן נראות ליוספוס כחיוניות. מצד אחד הוא מוצא שמשה, שלא כפילוסופים, הוציא את אמיתת תורותיו אל ההמונים הנתפסים לדעות מוטעות. ההמון נוטה לאלילות — לגבי יוספוס ודאי דיה בהצצה אחת אל החלקים הסיפוריים של המקרא כדי לשכנעו שכד הוא. מי שהכיר את האמת חייב לצאת למלחמה למען האלוהים ונגד האלילים. זאת לא עשו הפילוסופים. מדוע לא י כאן תמיהתו של היהודי כלפי המונותאיזם הפילוסופי המקבילה לתמיהה של הפילוסוף שבה דיברנו לעיל. יוספוס רק יכול להניח שהפילוסופים, עם כל גדולתם הרוחנית שהוא מודה בה, חסרים היו את האומץ הדרוש למאבק זה. מתוך ההנחות שהקדמנו לעיל, ברי שהפילוסופים לא יכלו להיות מודעים לשום אי-עקביות, אם ראו ביטוי יאה לאלוהות שהוכרה כאחדות רוחנית, בפולחן המודשתי המעוגן עמוק בנפש המון-העם, עם שהיה פולחן פוליתאיסטי, ושלא רק הניחו לו לפולחן כזה אלא לעתים (כגון אפלטון ב'חוקים' שלו) אף עודדו ואפילו אירגנו אותו בידיהם. מה שמפאת היהדות נראה כפסיחה על שתי סעיפים, הוא בשביל הפילוסוף הצורה הלגיטימית היחידה שבה מותר שהכרות פילוסופיות אזוטריות יתבטאו באורח חייה של החברה שלעולם תישאר בלתי-פילוסופית. מעולם לא עלה על דעתו של פילוסוף שתיתכן גם האפשרות של פולחן לא-פוליתאיסטי. פגיעה בפולחן הקיים היא איפוא, לדידו, באמת בחזקת ^ףז60£0 (מעשה רשעה נגד האלוהות), ובמעשה כזה לא ירצה אפילו האפיקוראי. שנית משבח יוספוס את מחוקק היהודים על כך שהוא עשה את מעשיו תואמים את דבריו. אפשר אמנם לראות במלים אלה ביטוי נוסף למה שכבר נאמר, אך נראה שלמעלה מזה חשב יוספוס כאן על מעמדו של המעשה ביהדות, היינו דווקא על אותה מערכת של מצוות שנראתה לסטראבון כחסרת טעם. המצוות הן המוציאות את האמונה באל אחד לפועל, והן גם המשלימות אותה בהמת העם. (כיצד עזרת אצלו מן העיקרון המונותאיסטי מערכת מדינה שלמה, יצוין עוד להלן.) ושוב לא יעלה על דעתו של יוספוס, שתוקה לאומית פארטיקולרית כפועל-יוצא מהכרת אחדות האלוהות צריכה להיות במסגרת מושג להקאטייאום שנויה במחלוקת. כאן אינני יבול להיכנס להנמקת דעתי, שאמגם הוא משלו. סקירה על כל הטיעון בעד ונגד מחברותו של היקאטייאוס ראה אצל M. stem (ed.), Greek and Latin Authors on Jews and Judaism, ירושלים 1975, כרך אי, עמי 22—24. 23 קדמי א' 155.</page><page sequence="9">מונותאיזם יהודי ופילוסופי ביהדות ההלניסטית 21 האחדות הפילוסופית רעיון אבסורדי כל-כולו, שכן כנגד אחדות הקוסמוס והלוגוס המפלש אותו תיתכן במישור האנושי רק אחדותה של ?1\0ז61^06א, היינו מדינת האנושות. ואולי מותר לנו למנות עם ההיקשים המוטעים בצד היהודי, שנגרמו על "ידי העתקה תמימה של מושגי יסוד מתחום אל תתום, גם את הטענה הרווחת בין היהודים, שגדולי הפילוסופים היוונים (מזכירים בלי אבחנה פעם את פיתגורס, פעם את הראקלייטום, פעם את אפלטון ועוד) שאבו את חכמתם, בסופו-של-דבר, ממשה. כשם שהיוונים ממנים את משה, על-יסוד מושג-האל הנאור שלו, ממילא לפילוסוף, p יטו הוגים יהודיים, כשהם נתקלים בהכרה באל האחד, לחפש לה מקור התגלותי. וכיון שאין לראות, כיצד עובד אלילים יזכה למקור כזה במשרין, הרי נשארת רק האפשרות שאותם הוגים אליליים שאבו שאיבת משנה, מן ההתגלות האחת שאירעה בעליל. רעיון זה, שאפשר מודע היה למחצה, אינו מתנסח בלשון בוטה בשום מקום, שכן, כפי שש לנו לספר עתה, היהודים ההלניסטיים יוצאים לצקת את מורשת אמונתם בקטיגוריות הלניסטיות. 4 כפי שכבר נזדמן לנו להזכיר אגב אורחא, מספר יוספוס על אברהם 24: הוא היה הראשון שמצא אומץ בליבו לטעון שאל אחד הוא האדריכל שבנה את הכל. שכן אלה מן השאר (שאר האלים? שאר השים?) התורמים דבר לטובת הכלל, עשים זאת בפקודתו של האחד ולא מתוך שררה עצמית. על היחס בין ריבון העולם אל רשויות המשועבדות לו, שנרמז כאן, עוד ידובר להלן. מה שמעניין אותנו כרגע, הוא, כיצד השיב יוספוס, בהמשך לדברים אלה, על שאלת שורש המונותאיזם. הוא אומר: זאת הסיק מן המתרחש בים וביבשה, בשמש ובירח, ומן השינויים החלים בכיפת השמים. שכן, הוא אמר, אילו היה הכוח שוכן בתוך הבריאה עצמה, היה הוא, מן הסתם, דואג גם לשמירתו. אולם גלוי לעין, שאין זה כך. יוספום, שאינו פילוסוף, אינו יודע אמנם לנסח' את דבריו בלשון מדויקת דווקא. אבל נשמע מדבריו שהוא מבקש לייחס לאברהם היקש מן הבריאה אל הבורא. אולם מהנחותינו דלעיל ברור ששורש אמונת הייחוד בישראל אינו ברעיון הבריאה — וניתן לומר שהנחה זו מוסכמת כיום כמסקנה מחקר תולדות הדתות 25. אמנם הכרה חדשה זו מתקשה להתקבל על דעת הרבים עד היום הזה, ואחת הסיבות לכך היא שמאז היהדות ההלניסטית קיימת מסורת מחשבתית בלתי- פוסקת שהתייחסה אל ההנמקה הקוסמולוגית של המונותאיזם ממש כאל דבר מובן מאליו, ולא הבחינה בכך שכאן טשטש המחשב הפילוסופי-היווני את שורשי האמונה המקראית. לא הושם לב לכך ששני הניסוחים המרכזיים של האמונה באל אחד במקרא, 'שמע ישראל' ועשרת הדיברות, אינם מכילים בל רמז למעשה בראשית28. אלא התפיסה הגוזרת את אחדות האל מאחדות העולם — ולא להפך — נובעת מקו-היסוד שם. ראה למשל 1,19665 Von Rad, Theologie des Alten Testaments, בפרק: המקום התיאולוגי של העדות העולה מן הבריאה (עמי 149 ואילך). השוה לעניין זי' W. Kornfeld, Religion und Offenbarung in der Geschichte Israels, 1969, עמי 275. ודוק: בעשרת הדברות נזכר מעשה בראשית בקשר לשבת ולא בקשר לאמונת האחדות.</page><page sequence="10">22 יהושע עמיר של הפילוסופיה היוונית, כפי שהתוינו אותו לעיל. היהודים ההלניסטיים, «שהועמדו לפני השאלה הפילוסופית של הנמקת האמונה באל אחד — הנמקה שלא מצאו אותה במורשתם, שכן זו העלתה ויישמה אמונה זו אבל לא נימקה אותה — לא היתה לרשותם כל פילוסופיה אחרת אלא היוונית, שיכלה לסייעם למצוא הנמקה כזאת. לפיכך קיבלו את ההנמקה היוונית בלי טענות ומענות. במקביל לכך אנו רואים שביהדות ההלניסטית צצה בפעם הראשונה בדברי ימי היהדות בעיית ההאנשה. הקטעים שנשתמרו בשינו מפי ההוגה היהודי אריסטובולוס 27 מנסים להקהות את האופי המאניש של הדיבור המקראי בשיטות שנשאלו מפרשנות השירה הראציונלית בבלשנות היוונית, ובכך לנקות את המקרא מן הקטרוג של ההאנשה. בסוגיה זו מתקבל מלכתחילה כדבר שהכל מודים בו, שאסור לחוות חיודים מאנישים על האלוהים. אולם כאשר מגיע אריסטובולוס אל עניין ירידתו של אלוהים אל הר סיני ואינו יכול להתפרק לגמרי מפשוטם של הכתובים, ניכר בברור, שהדרישה למחוק מן הכתוב את ביטויי ההאנשה, היא עדיין בלתי מוסכמת על המחבר. מה שאין כן אצל פילון, לפיו חיווי מאניש, כאשר הוא מקוים כפשוטו, מוחזק כבר כחילול הקודש. חששות מסוג זה היו זרים לתרבות ישראל עד אז. אם בעל המזמור לועג לאלילים אשר "פה להם ולא ידברו" 28, בדור שמה שפוסל אותם מלהיות אלוהי אמת, הוא שלא ידברו, ובודאי לא שפה להם. ואף אמצעי הזהירות שנשמרו בתרגום השבעים בדיבור על אלוהים, אינם מובחנים אל נכון כאשר רואים בהם דרכי מניעה של ההאנשה, כפי שהוכיחו הניתוחים האחרונים29. גלוי לעין הוא שברגישות החדשה ללשון המאנישה מאריסטובולום ואילך איתרנו אחת מנקודות הפריצה של המחשב היווני אל מורשת האמונה הבאה מן המקרא. פריצה עמוקה עוד יותר אל תפיסת משמעות המונותאיזם אנו מוצאים, כאשר פילון בדברו על יחידותו של אלוהים, פותח אמנם בהסבר ההולם את הדתיות המקראית. הוא אומר שאין בנמצא מי או מה שתוכל להעמיד בצידו של אלוהים, אך ממשיך 80: אולם עדיפה היא התפיסה דלקמן. אלוהים הוא לבד ויחש, לא מורכב אלא יש אחדותי, בעוד שכל אחד מאתנו ומשאר היצורים שנתהוו מהווה ריבוי. כאן הוטה עצם המושג של אחדות האלוהים ברוח בעיית-המוצא של פילוסופיית הטבע, החיפוש אחר האחדות המונחת ביסוד ססגוניות העולם. ולאינטרפרטציה הזאת מעניק פילון בפירוש את זכות הבכורה לפני הראשונה, שבקלות היית יכול לתעד אותה מכל חלקי המקרא. אל-נכון הוא מבחין שפירוש זה הוא עמוק יותר מבחינה פילוסופית. עמדת הבכורה שהוא נותן כאן לשאלה הספקולטיבית למהותו של האל לפני השאלה הדתית למעשיו, גוררת הסטת נקודת הכובד ממורשת אמונת ישראל אל האורינטציה ההלניסטית. יש מי שציין את פילון כ'המסובך בכל האישים ששמעם בא לנו מן העת העתיקה'. כותב שורות אלה רואה עצמו איפוא פטור מן התפקיד לפתח כאן בדרך אגב את הסינתזה .Aristobulus apud Euseb., praep. Evang. XI, 11, 3-12, 16 27 .28 תה' קטו ה H. M. Orlinsky, The Treatment of Anthropomorphism and Anthrapo- 29 השוה לכך pathisms in the Septuagint of Isaiah, Hebrew Union College Annual 27 (1956), 193-220; A. Soffer, The Treatment of Anthropomorphisms and Anthropopathisms .in the Septuagint Psalms, ibid. 28 (1957), 85-108 .Philon, legum allegoriae LL, 2 30</page><page sequence="11">מונותאיזם יהודי ופילוסופי ביהדות ההלניסטית 23 היהודית-ההלגיסטית שבמחשבתו. דיי איפוא בראשי פרקים: לא רק חידוד מושג האחדות כפי שנתקלנו בה זה עתה, אלא גם ריכוכו המסוכן הניכר בהסתעפויות מסוימות של תורת הלוגוס והכוחות (= המידות) האלוהיים, מגלה סימני ניכור של אמונת הייחוד הישראלית המקורית בהשראתה של הפילוסופיה. כאשר הוא מפרש את הופעת שלושת האנשים אצל אברהם כהופעת האלוהים עצמו בלווית שני כוחותיו עיקריים, ואברהם סבור תחילה שהוא הולך לקראת שלושה אנשים, אלא to לאחר מכן הוא פונה אליהם בלשון יחיד!3, היינו שעמד על כך שרק האל האחד עומד לפניו שכן "מסתבר שהאחד הוא שלושה והשלושה הם אחד" 32— הרי כאן הגיע פילון אל נקודה החורגת מגבולה של כל אמונה יהודית במלאכים. קל מאוד להבין מה משך את ההגמון אמברוסיוס אל הפירוש הזה דווקא 33, אבל ש כאן לפנינו דוגמה מובהקת לכך כיצד נפגמת תודעת-האחדות היהודית בשל חזיונות מרחוק באו. בתחום אחר לגמרי מועתקת אמונת הייחוד הישראלית אל קטיגוריות יווניות אצל יוסף בן מתתיהו. בחלק האחרון של 1''נגד אפיון' הוא ניגש לגסיון שעדיין לא עמדו על גדולתו כל-צורכו, לתפוס את חוקת משה בקטגוריות של תורת המדינה היוונית. ברי שהוא מודע לחידוש העקרוני בחמתו כי הוא זקוק להשלמת תורת המדינה המקובלת כדי לפנות מקום למדינתו של משת בשביל מדינה זו הוא קובע את המונח 0£OKqaTta (תיאוקרטיה) 34. ורק מתוך ביצוע מוצאו הרעיוני החדש מתחוור שסגולתו של שלטון אלוהים זה היא, דווקא בהיותו שלטונו של האל האחד. שכן מתוך אחדות זו של האל נגזרת האחדות הפנימית של המוסד התחיקתי כולו: מקדש אחד לאל האחד, כי לעולם השוה אהוב על השוה, (מקדש) משותף לכולם של (האל) המשותף לכולם. את האל הזה יעבדו כל ימיהם הכהנים 35. ההשתתפות במקדש האחד שהיא פועל- יוצא מאחדותו של האל, היא הקשר החוקתי המוזשל את המדינה לידי אחדות. בכך מובטחת עקרונית 'אחדות-הלבבות' (6n6vota) שבמבנה המדינה, זו המוצגת כמטרה נכספת לכל המחשבה הפוליטית של יוון מאז ימי אפלטון. ואמנם נכון שהבטחת אחדות זו על-ידי שלטונו של גוף כהני, כפי שמצייר אותה יוסף בן מתתיהו הבחן על-פי תמונתו-משאלתו בעלת הגוון האופטימי והורוד, נטענת יותר משהיא מוכחת; אך אין זה משנה דבר בחשיבותה המתודית של נקודת-המוצא התיאורטית שלו. כאן מוצעת איפוא מצוות-האל של התורה כפתרון לבעיה היוונית של המדינה האידיאלית. 5 האם מסתכמים כל המקרים האמורים של רהאינטרפרטציה הלניסטית בפשיטת רגל של האמונה המקראית לפגי המחשבה הפילוסופית? אילו טענו כן, היינו חוטאים בפשטנות אסורה. אמנם כן, בעיני היהודי ההלניסטי יש לפילוסופיה יוקרה עצומת לעתים עולה חיוך על שפתנו כאשר יוספוס, בדברו על פעולתו של אלוהים בהיסטוריה, נוקט לשון 31 ברא' יח ג. .Philon, quaestiones in Genesin IV, 2 32 .Ambrosius, de Abrahamo 33 33 34 יוספוס, נגד אפיון ב' 165 (= פרק ט"ז). 35 ש0, 193 (=פרק בג).</page><page sequence="12">24 יהושע עמיר מודרנית-בכולה ומדבר על tö 0e1ov (האלוהות), כשברור שכוונתו לקב"ה המושיע את עמו במעשי גבורה. חשיבתו של היהודי ההלניסטי היא תסרת-אונים לעומת החרם הפילוסופי על ההאנשה שאבותיו נזקקו לה בעוצמה מיתית-פיוטית בלתי-מעורערת. ברצון הוא מאמץ לעצמו את הביקורת הפילוסופית בעבודת הפסילים 36, ובכך מגייס את הפילו סופים הכופרניים כעדים לאמונת-האמת. לאחר שנעלמו מתודעתו הדתית השרשים הקדומים לאמונת-הייחוד שלו, הוא מכניס במקומם את ספקולציית-הטבע ההלניסטית, אפילו במקום שזו לובשת צורה פאנתאיסטית מפורשת, כגון בפתיחה לשיר הדידקטי של אראטוס ("מלאות מזיאוס הן כל הסמטאות"), שאריסטובולוס מצטט אותו מתוך קורת רוח ז3. אף-על-פי-כן מתבטא הגרעין היהודי-הסגולי, אפילו אצל פילון, לא רק בנאמנותו המוחלטת ל'פילוסופיה של משה' ובהכרתו הבלתי-מסויגת בחובת קיום המצוות, אלא גם באופן שבו הוא מדבר על אלוהים. יצחק, היינמן 38 התחקה במחקריו על כך שאפילו מבחרו של פילון בין מקורותיו הפילוסופיים מודרך על-ידי תחושתו היהודית. עיוניו במושג האלוהות מכוונים, בסופו-של-דבר, לא אל-עבר הכרה מסוימת אלא אל-עבר לקיחת-תלק באלוהות — ואין לך עד משכנע יותר לכך מסגנונו השוצף וגולש בלי הרף מרוב התרוממות-הרוח. עליית-הנפש, ככל שהיא מנסה להתלבש בצורות ראציונליות, נדחקת אל ממעל לכל שבמושגיות לקראת מצב של אושר עילאי. שלא כמאמר ההלניסטי 'על היקום', שבו מעשה תיאור היקום וההתבוננות בו עד למרומי הרקיע נקרא בפועל eeoXoyEiv (דיבור על האלוהות) 39, בעוד שהאל העל-עולמי במהותו נשאר תוך יראת כבוד מחוץ וממעל לדיון, הרי לגבי פילון היקום וההתבוננות בו אינם אלא הפיגום שעליו מגיעים אל רוממותו של אלוהים, שרק היא חשובה ורק היא-היא כליל האושר. התופעה המקבילה לכך בתחום המוסר היא שלא די במה שמקובל בכל האתיקה היוונית הקלסית, שה-»]eööa^ov (האושר) שאליה מכוון כל מעש מוסרי, זוכה אגם אורחא גם לתואר המקשט של 'היות-אהוב-אלוהות/ אלא שעתה אותו מצב של נאהבות מצד האלוהות געשה לעצם תכולתו של האושר, והתוצאה המעשית של שינוי-גישה זה היא שמעלות מידות סטואיות מסורתיות נהפכות לסגולות דתיות של אדם המובלע בתוך האהבה האלוהית "4. גם המימצא שמצאנו אצל יוספוס, אינו מוגדר כל-צורכו כשנראה אצלו היקלטות תוכן יהודי בתוך קטיגוריות יווניות. עיקר טענתו הוא שהדבר שהמחשבה ההלנית עמלה בו לשוא, ניתן להשיגו רק באמצעות היהדות. רק במקום שהאל האחד הוא העקרון הנושא את המדינה, מתתשלת מדינה זו לאותה אחדות פנימית שאפלטון ניסה לשוות לה באמצעים בלתי-מספיקים. על הקו הזה נעה פרשנות חוקי התורה, כפי שהיא מותוית בקצרה בספר .חכמת שלמה יג—טו ורק ,Eus. praep. Ev. XHI 11. 6 מובא אצל אריסטובולוס ,Aratus, phaea. I, 2 שאריסטובולדס מחליף במובאה שהוא מביא, את השם 'זיאום' בתיבה 'אלוהים/ שינוי שעליו הוא נותן לקורא דין-וחשבון מפורש. .Is. Heinemann, Philons griechische und jüdische Bildung, 1932, passim .Pseudo-Aristoteles, de mundo 391 » 4 H. Neumark, Die Verwendung griechischer und jüdischer Motive עיין על כך בספרי in den Gedanken Philons über die Stellung Gottes zu seinen Freunden, Diss. .Würzburg 1937, 5 ff; 17 ff.</page><page sequence="13">מונותאיזם יהודי ופילוסופי ביהדות ההלניסטית 25 חשמונאים ד&gt; ומפורטת לפרטיה בספריו של פילון 'על החוקים לפרטיהם'. כוונותיה הטובות ביותר שלי היוונות, אומר הגיון זה, זקוקות למשענו של המונותאיזם הפעיל, כדי להיות בנות-ביצוע. והוא אשר מגולם באימרתו של פילון": משה הוא אותו פילוסוף שהוא גם מלך, שאפלטון ראה אותו כהמציל האפשרי היחידי של המדינה. 6 נותרה לנו עוד שאלה אחרונה, עדינה ביותר: באיזו מידה עיצבו מתחים אלה, שחשפנו אותם ביסוד היהדות ההלניסטית, את דמותה של היהדות לדורות ? כאן יש, כמובן, להתחשב בראש ובראשונה בעובדה שחיי התרבות היהודית-ההלניסטית נגדעו בנקודה מסוימת, עד שיהדות זו נעלמה כליל מאופק תודעת-המסורת היהודית, היא וכל יצירותיה. ואמנם ההתחבטות עם התפיסה ההגותית של האחדות האלוהית חזרה אל היהדות בפילוסופיה של ימי-הביניים, ואף החזירה אליה בגלגול חדש את סוגיית ההאנשה. אולם בעיות אלה הגיעו אל ההוגים היהודיים מנושאי הפילוסופיה המוסלמית בני- זמנם, בעוד שעל קיומה של פילוסופיה יחודית-הלניסטית בעבד לא ידעו מאומה. אם נקח בחשבון שהפילוסופיה המוסלמית גופה קיבלה מן הפילוסופיה הנוצרית, וזו מצידה הושפעה השפעה עמוקה מפילון, נוכל כמובן להתקין רצף היסטורי עקיף בין הפילוסופים היהודיים שבימי-הביניים לבין מחשבת היהדות ההלניסטית, אך לא די בכך כדי לשים את היהדות ההלניסטית עצמה לאבן- פינה בתולדות-הרוח של היהדות. דברים אלה תקפים כמובן רק בתנאי — ויש חולקים על תנאי זה — שיהדות חז"ל, שהיא החוליה המקשרת שהביאה את מורשת היהדות אל כל הסתעפויותיה המאוחרות, היא שונה שינוי של מהות מן היהדות ההלניסטית. ואמנם זוהי דעתי, שאותה אני יכול כאן להאיר רק באי-אלו הארות-אגב. ההבדל הבולט ביותר בין ספרות חז"ל לבין היהדות ההלניסטית הוא בתחום שדנו בו, בסוגיית ההאנשה. אגדת חז"ל מרחיקה לכת באופן הדיבור המאניש, שבו היא מספרת על הקב"ה, עוד הרחק מעבר למה שנמצא במקרא. אין להכחיש שאהבת האגדה לדיבור המאניש גרמה לימים מבוכה לא-מועטת לראציונליסטים של ימי-הביניים. עם זאת ניתן לציין שנגיעה כלשהי נגעו, כנראה, הסתייגויותיו של המחשב הפילוסופי גם בחז"ל. לעתים קרובות הם נטלו מעוקצם של ביטויי ההאנשה על- ידי הוספת התיבה המרככת 'כביכול'. אבל דא עקא: לאחר שהבטיחו לעצמם את הגב על-ידי מילת-זהירות זו, נתנו דרור לדחפם החזק לדבר על הקב"ה בלשון 'מלך בשר ודם', משום שדרך זו היתד. חיונית להם להבעת דתיותם. ולא היה בכל החששות הראציונליים, במשה שנגעו בהם, כדי להשתיקו. ככל שחז"ל הם רחבי-לב בנושא ההאנשה, כן הם נשמרים מכל משמר מכל דימוי שיש בו כדי לפגום כלשהו את אחדותו של אלוהים. נקודה זאת ניכרת דווקא במקום שאנחנו מוצאים שאילות מרעיונות הלניים. פילון בשעתו המחיש את בריאת העולם על-ידי הלוגוס האלוהי במשל למלך בשר-ודם הממנה אדריכה שיבנה לו עיר ". את הלוגוס הזה, שפילון מקפיד על אי-גופניותו, הוא מכנה במקומות אחרים גם בלשון האליגורית כבנו .Philon, Vita Mosis H, 2 !41 עיי .Philan, de opificio mundi 17 if. 42</page><page sequence="14">26 יהושע עמיר בכורו של אלוהים». והנה אותו משל האדריכל משמש גם במדרשו של ר' אושעיה רבא4", אלא שאצלו הנמשל ל'אומן' הוא לא הלוגוס, שאיננו מכיר, כי אם ולתורה; והרי תורתו של הקב"ה, שהוא עצמו כתבה ובישרה לבשר-ודם, מן הנמנע הוא שתהיה בעולמם של חז"ל לדמות שתתחרה התחרות כלשהי עם אלוהים עצמו. העתקה אחרת המציבה את יהדות חז"ל כנגד המחשבה הפילוסופית-האלילית במישרין, בולטת לעין עוד יותר. אנחנו מעמידים זה מול זה שני טקסטים, אחד הלניסטי ואחד רבני, שאי-אפשר להתעלם מן הקשר האידיאי-היסטורי ביניהם, ושדווקא הצד המבדיל, ואף המנוגד, במגמותיהם הוא הדבר הקובע: פירושו של סרביוס לוירגיליוס, איניאיס ד' 638 45 יש לדעת שהסטואיקנים אומרים שהאל הוא אחד, ואולם שמותיו משתנים על-פי הפעולות והתפקידים. ומכאן מכנים אפילו אלוהויות משני המינים. שמות רבה פ"ג ו א"ר אבא בר ממל: אמר לו הקב"ה למשה ששי אתה מבקש לידע? לפי מעשי אני נקרא. פעמים שאני נקרא באל שדי, בצבאות, באלהים, בהי. כשאני דן את הבריות אני נקרא אלהים... וכשאני מרחם על עולמי אני נקרא הי. עד כאן אתה אומר ששני הטקסטים מבטאים אותו רעיון: שהאלוהות היא אחת, אך לפי המעשים השונים, שבהם מתבטאת פעילותה, היא נושאת שמות שונים. אלא מה ? לפי הסטואה, 'שמות' אלה הם האלים הנוהגים בדת העממית, ומכאן שפולחנן הוא מוצדק ויש להוסיף לקיימו, שכן בריבויים אין אחדותה של האלוהות, המונחת ביסוד כולם, יוצאת מקופחת. ואילו כנגד מה מובא אותו מוטיב במדרש, עולה ברור בטקסט ממכילחא 49: אנכי ה' אלהיך. למה נאמר ? לפי שנגלה על הים כגבור עושה מלחמה... נגלה על הר סיני כזקן מלא רחמים... שלא ליתן פתחון פה לאומות העולם לומר: שתי רשויות הן. אלא אנכי ה' אלהיך, אני במצרים, אני על הים, אני בסיני, אני לשעבר, אני לעתיד לבוא, אני לעולם הזה, אני לעולם הבא. גלוי לעין שאותו רעיון הבא בסטואה להצדיק את הפולחן הפוליתיאיסטי, משמש לחז"ל למטרה ההפוכה: רבגוניות פעולות האל בל תעביר אתכם על דעתכם; אחד הוא האל, הוא פרסונלי וניתן לדבר אליו. ברם, בנקודה אחת ייתכן שהפגישה עם המונותאיזם הפילוסופי הולידה תוצאה כבדת משקל הניכרת בכל ענפי היהדות ומשתרעת גם על הנצרות הצעירה, ועליה דווקא בעוצמה גדולה ביותר. במקרא מתקבל זה כעובדה טבעית, שאין להרהר אתריה, שאומות העולם עובדות את אלוהיהן הנכדיים. ושמא ניתן אפילו ללמוד מדברים ד' יט, שדבר זה נקבע בסדרי הבריאה מלכתחילה ז4. לאדם מישראל אין לך חטא גדול מעבודת אלוהים אחרים, והשוה גם את ההערה לתרגום הגרמני ?-מקום ביד מ' שטיין, בתוך conf ling. 62 f. 43 .L. Cohn et al. (ed.) Philo von AI. V, 1929-1962, 118 44 בראשית רבה פא א. •Stoicorum Veterum Fragm&amp;nta, ed. H. von Arnim, Lpz., 19231, vol. II, 1070 45 46 מכילתא יתרו פרשה ה, עמי 219—220. 47 ואמנם ראוי לציין, שלפי מסורת חז"ל (מגילה ט ע"ב; מכילתא בא פר' י"ד, עמי 50) הוציא תרגום השבעים פסוק זה ™י פשוטו, אולם מסורת זו אינה מתאמתת על-פי הנוסחים שבידנו.</page><page sequence="15">מונותאיזם יהודי ופילוסופי ביהדות ההלניסטית 27 אד לא בן לגבי אומות-העולם. גישה זאת נעלמת בפעם הראשונה ביהדות ההלניסטית. ספר 'חכמת שלמה' תולה את אלה ממכות מצרים, הכרוכות במשלוח בעלי-חיים, בנוסח מידה-כנגד-מידה בכך שהמצרים קיבלו עליהם בעלי-חיים כאלוהות 48; וברומן היהודי ההלניסטי ייוסף ואסנת', כת הכהן המצרי המקבלת על עצמה את אלוהיו של יוסף, לובשת שק ואפר, מתפלשת בעפר ויושבת בתענית רק על החטא הנורא הזה שעד כה היה מנהג אבותיה בידיה והיא עבדה אלוהים אחרים. ניתן לשער שעצם התגלית ההיסטורית שאף לאדם מאומות העולם אפשר להגיע אל הכרת אלוהי האמת, היא שתרמה לתפיסה החדשה שאף להם ייחשב לחטא, אם אין הם מכירים אותו. ואמנם נתקלים אנו בסברה שלא מעולם היו הגויים שרויים בעבודתם הזרה, ושהגיעו אליה בעטיו של מעשה חטא היסטורי 49. ומכל מקום רובצת עליהם האחריות למחדל של אי-הינתקותם ממנה י'5. ראוי להרהר בעובדה, שכאן דווקא המעבר לגידסה 'אוניברסליסטית' יותר הוליד תוצאה של חוסר סובלנות. חטאיותה של האלילות כשהיא בעצמה נגרסת בפעם הראשונה ביהדות ההלניסטית, אד עוברת ממנה גם אל יהדות חז"ל ואילו למלוא עוצמתה ההיסטורית הגיעה, כאשר הצליחה העדה הנוצרית ההולכת ומתעצמת לנטוע בלב עובדי האלילים עצמם את התחושה שהם שרויים בחטא ועובדים את כוחות השטן 81, עד שרק הצטרפותם אל האמונה המושיעה החדשה יכולה להציל אותם. אינני יודע אם אני מפריז באמרי שמוטיב זה היה הנשק החזק ביותר שבידי הפנסיה המתפשטת, ושבסימן זה היא הכרעה את עולם האלילות האירופית. 48 חכמת שלמד. יב כד. 49 תכמת שלמה יד יג; חזיונות הסיבילה, ג' 351 ואילך, מקום שנקבע אפילו תאריך לבגידה אל האלילות. 50 חזיונות הסיבילה, ג' 545 ואילך. 51 מוטיב זה מופיע בפעם הראשונה במסגרת יהודית ברומן 'יוסף ואסנת' יב ט.</page></plain_text>