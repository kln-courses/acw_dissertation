<plain_text><page sequence="1">תכניות השיקום לשבי ציון: בין יחזקאל לזכריה רימון כשר לזכרו של פרום' משה גרינברג ז"ל שאלת השפעתו של ספר יחזקאל על ספרות בית שני נדונה במחקר המודרני בכמה מחקרים., במאמר זה אנו מבקשים לייחד את הדיון על הזיקה בין יחזקאל לזכריה א-ח בעקבות עיוננו בקשרים בין יחזקאל לחגי, שעליהם עמדנו במקום אחר.2 היעדר אזכור של הנביא יחזקאל בספר זכריה וחוסר מציאותן של מובאות מפורשות מנבואותיו מאפשרות העלאתן של תפיסות, מהן המנוגדות זו לזו, בדבר זיקת זכריה ליחזקאל. מצד אחד כמה חוקרים רואים בזכריה תלמידו־ ממשיכו של יחזקאל, ומצד אחר יש המדגישים את הפערים שבין תפיסת זכריה לזו של יחזקאל בדבר תכנית השיקום של עם ישראל בארצו. ובתווך יש מי שרואה ביחזקאל ובזכריה שותפים לתפיסת עולם אחת ולחוג אחד על אף הפערים שביניהם. במאמר זה נתמקד בתכניות השיקום של שני הנביאים.3 נעיין תחילה בטיעוניהם של הרואים זיקה הדוקה בין זכריה ליחזקאל, ולאחר מכן נציג שינויים מהותיים הקיימים לדידנו בין שני הנביאים, ונסיים במסקנות ובהשלכות שיש לבדיקתנו על שאלת הזיקה בין שני הנביאים. על השאלות העקרוניות על עצם הרלוונטיות של ספר יחזקאל לימי בית שני ראו בהרחבה אצל רנץ, התפקיד הריטורי, עמי 247-229. כשר, חגי ויחזקאל. אנו מצמצמים את עיוננו לפרקים א-ח בלבד שבספר זכריה, משום שקשה להכריע בין הטענה שפרקים ט-יד הם מתקופת בית שני ובין הטענה שהם מתקופת בית ראשון. דוגמה להתלבטות מובאת אצל אייכהורן(J.G. Eichhorn): במהדורה הראשונה של חיבורו 'מבוא למקרא' משנת 1783 פרקים אלה תוארכו לבית ראשון, ואילו במהדורה הרביעית מן השנים 1824-1823 תוארכו הפרקים לבית שני, לימי אלכסנדר מוקדון ולתקופת החשמונאים. [33]</page><page sequence="2">רימון כשר א. הטענות בדבר זיקה הדוקה בין יחזקאל לזכריה מבין החוקרים שהקדישו דיון מפורט לשאלת היחס בין יחזקאל לזכריה וראו זיקה הדוקה בין השניים נציין במיוחד שלושה: קמרון מקקיי, פאול הנסון ואנטי לאטו, איש איש והנחותיו, איש איש וראיותיו. קמרון מקקיי השווה את ספר זכריה כולו ליחזקאל מ־מח והגיע למסקנה כי "זכריה הוא פרשננו הראשון של יחזקאל מ־מח".4 ראיותיו מושתתות על מילים וביטויים זהים, על מוטיבים משותפים(כגון המלאך המדריך את הנביא בחזון) על נושאים דומים(כגון היחס לעשרת השבטים) וגם על פרשנות נוצרית (יהושע־ישו). כאמור, כמה מראיותיו של מקקיי מושתתות על פרקים ט־יד שבספר זכריה, מה שמעמיד בסימן שאלה את מידת הזיקה ההדוקה בין יחזקאל לפרקים א־ח שבזכריה. פאול הנסון טען בחיבורו על ראשית האפוקליפטיקה שיחזקאל וזכריה(וגם חגי) נמנו עם אותו חוג שתמך בשכבה החברתית השלטת, היינו בני צדוק.5 חוג זה (המכונה אצל הנסון Hierocratic party) שורשיו בבני צדוק ששלטו במקדש בירושלים קודם לחורבן, המשיכו להנהיג את הגולים בבבל וגיבשו תכנית שיקום עם השיבה לארץ־ישראל. במרכזה של תכנית זו עומדת התפיסה של החזרת המוסדות המרכזיים שהיו קיימים קודם לחורבן, קרי: המקדש, הפולחן ומעמדם הבלעדי של הכוהנים מבית צדוק. יחזקאל, שהיה כוהן ונביא, הפך את חלומם של בני צדוק לתכנית מפורטת, והיא מובאת בפרקים מ־מח.6 לשיטת הנסון, "תכניתו המקורית של יחזקאל מופצת על ידי נביא זה [זכריה], ובדומה ליחזקאל נראה שהוא מצאצאי משפחת כוהנים... מבני החברה המשוקמת יהיו אלה שתוארו בפרוטרוט על ידי יחזקאל (פרקים מ־מח)... אין ספק כי זכריה, כמו חגי, היה דוברה התקיף של תכנית המקדש של בית צדוק".7 טענתו של הנסון בדבר הרקע החברתי־אידיאולוגי המשותף של יחזקאל וזכריה מבוססת על כמה נקודות מגע: חזרת ה' לציון(זב' א 16; ב 15 ואילך), בניית המקדש, שגשוגה של הארץ(א 17), הנהגה של כוהן גדול ומלך מבית דוד. שני מקקיי, זכריה ויחזקאל, עמי 209. הנסון, אפוקליפטיקה, עמי 240-228. הנסון שם, עמי 226-225, וראו שם, עמי 240-228. הנסון, שם, עמי 250-249, וראו שם, עמי 256-253, שבהם הנסון מפרט את המקבילות בין חזונות זכריה לתכנית השיקום של יחזקאל. [34]</page><page sequence="3">תכניות השיקום לשבי ציון: בין יחזקאל לזכריה הנביאים אף מסתייעים באותה סוגה: חזון שבו מופיע מלאך מנחה ומפרש.8 ביקורתנו על דברי הנסון נוגעת בעיקר לפרשנותו לתכנית השיקום של יחזקאל. לשיטתנו, יחזקאל איננו מבקש להחזיר 'עטרה ליושנה'. אדרבה, הוא מבקש לשנות סדרי עם וארץ, והדברים יפורטו להלן. אנטינו לאטו הולך בעקבות מקקיי וקובע כי "העובדה כי הכרזת זכריה קרובה בהיבטים רבים לזו של חגי מקרבת את סבירותה של ההנחה כי מסורותיו של יחזקאל מהוות רקע חשוב להצהרות זכריה".9 ובלשון אחר: "נראה לי כי זכריה, בחגי, תלוי בחזונות העתיד של יחזקאל".10 קביעות אלה מביא לאטו לאחר שדחה את כל טענותיו של פטרסן על הפער בין יחזקאל לזכריה. וראו להלן. ב. הטענות בדבר קיומה של זיקה בצד פער בין יחזקאל לזכריה עמדה פרשנית מעניינת בדבר היחס בין יחזקאל לזכריה העלה סטפן קוק.11 לדידו, זכריה משתייך לאותה קבוצת חברתית שעמה נמנה יחזקאל, היינו כוהנים מבני צדוק. השתייכות משותפת זו בכוחה להסביר שיתוף במונחים וברעיונות: (1) ה' כבעל קנאה: זב' א 14; ח 2 // יח' ה 13; בג 25; לו 6-5; לח 19; לט 25. (2) השימוש בשורש זר"ה בהקשר של גלות יהודה: זב' ב 4,2 // יחי ה 10, 12; יב 14; כ 23; כב 15. (3) קישור בין רוח ה' לארבע רוחות השמים: זב' ו 8-4 // יחי לז 10-9. (4) המגילה העפה המתפקדת כקללה בזב' ה 4-1 מזכירה את המגילה הנזכרת ביח' ב 10-9 הכוללת 'קינים והגה והי'. (5) הרשעה מואנשת כאישה: זב' ה 8 ובדומה אצל יח' לו 17. (6) תופעת החזון. כמו אצל יחזקאל, כן אצל זכריה החזונות מכילים סמלים של המקדש ומבארים את התיאולוגיה של ציון. (7) תיאור חזרת כבוד ה' לציון ולמקדש: שני הנביאים משתמשים בביטויים 8 הנסון שם, עמי 256-253. 9 לאטו, יאשיה, עמי 253-252. 10 לאטו שם, עמי 257-256. 11 קוק, נבואה ואפוקליפטיסיזם, עמי 165-123, ובעיקר עמי 153-148. [35]</page><page sequence="4">רימון כשר דומים. הבטחת ה' לזכריה לחזרתו לירושלים (זכי א 16) היא מילוי ההבטחה של יחזקאל (יח' מג 5-1). שני הנביאים משתמשים בצירוף 'כבוד ה'/ ואצל שניהם מצוי השורש שכ"ן בהקשר של מציאות האל בקרב עמו. הכנת ירושלים לקליטת ה'(זב' ב 6-5) נשענת על המדידה ביח' מ 3. (8) החזרת המלכות מבית דוד: זב' ג 8 // יח' לד 24-20: לז 28-24. שני הנביאים מכנים את המלך לעתיד 'עבדי'. הדמיון הרב שבץ זכריה ליחזקאל אין בכוחו להאפיל על פערים. אמנם זכריה וחבורתו נשענים על יחזקאל, אולם פה ושם הם נבדלים ולפעמים אף מפרשים את יחזקאל בהתאם למצב בימי בית שני. ללמדנו שהכהונה מבית צדוק הייתה מורכבת מקבוצות משנה ולפעמים הן חלקו זו על זו.12 קשה שלא להתרשם משפע הנתונים שמביא קוק. אולם השאלה העיקרית היא אם מספרם ומשקלם של החומרים שלהם שותפים שני הנביאים גוברים על החומרים שבהם הם חלוקים זה על זה, כלומר האם הפערים בין הנביאים הם עניין שולי, או שמא הם מעידים על הבדלים אידיאולוגיים עקרוניים? לדעת קוק, "זכריה מציג עדכון\תיקון(במקור: revision) של תכניות השיקום של יחזקאל נוכח המציאות הבתר גלותית".13 האומנם? ג. הטענה הרואה בדברי זכריה תכנית חלופית לזו של יחזקאל דויד פטרסן פרסם בשנת 1984 את פירושו לחגי ולזכריה14 בצד מאמר על חזונות זכריה,15 ולאחר מכן מאמר על המקדש בנבואות בית שני.16 טענתו העיקרית של פטרסן בפרסומים אלה היא כי "זכריה נראה כמי שמציג חזון אלטרנטיבי של תקומה. חזון זה מתקן באופן משמעותי חזון הכלול בספר נבואי אחר... אני מתכוון כמובן למה שמכונה טיוטת החוקה(Verfassungsentwurf) של יחזקאל".7, קביעה זו מושתתת על השוואתם של שני קורפוסים מצומצמים בהיקפם: יחזקאל מ-מח מזה והחזונות שבזכריה א-ח מזה. דומה שאם נרחיב 12 קוק שם, עמי 153-151. 13 קוק שם, עמי 152. 14 פטרסן, חגי וזכריה. 15 פטרסן, חזונות זכריה. 16 פטרסן, מקדש, עמי 136. 17 פטרסן, חגי וזכריה, עמי 116. [36]</page><page sequence="5">תכניות השיקום לשבי ציון: בין יחזקאל לזכריה את היקפם של הקורפוסים המושווים נקבל תמונה מקיפה ומדויקת יותר: ספר יחזקאל מול זכריה א־ח. לדעת פטרסן, יש שמונה נושאים שבהם חלוק זכריה על יחזקאל.18 אולם כפי שנראה להלן, ניתן להוסיף על אלה עוד כמה נושאים חשובים ועקרוניים. כאמור, לאטו חולק נמרצות על פטרסן, ומסקנתו היא שאין בין זכריה ליחזקאל ולא כלום.19 השגותיו של לאטו מהן מתודולוגיות ומהן פרטניות. מצד אחד מעלה לאטו את הטענה ולפיה תכנית השיקום של יחזקאל היא אוטופיה ואילו זו של זכריה היא מוחשית(concrete), ולא מן הנמנע שתכניתו של זכריה הייתה קרובה לתכניתו המקורית של יחזקאל. הטענה בדבר זמנם המאוחר ומורכבותם של פרקים מ־מח ביחזקאל שבידינו היום20 איננה יוצאת מכלל השערה. זו אף זו: גם אם נקבל את טענת לאטו שתכנית השיקום של יחזקאל שלפנינו מאוחרת לזכריה, הרי אין בזה כדי לבטל מצד העיקרון את הפערים ביניהם. אף השגותיו הפרטניות של לאטו אינן משכנעות. למשל, לאטו אינו מוצא אצל זכריה סימנים למשטר דו־ראשי. לדידו, ההפרשים בין יחזקאל לזכריה הם ביטוי ל"הבדלים זעירים שבהדגשה".21 היעדרו של כוהן גדול אצל יחזקאל מנומק אצל לאטו בטענה שכל הכוהנים בני צדוק ראויים היו לשרת בכהונה הגדולה,22 אולם היעדר תיאורם של רוב הכלים מן המקדש(פרט לפריט המכונה על ידי יחזקאל "המזבח... זה השלחן אשר לפני הי" והעשוי עץ. יחי מא 22) מייתר את הצורך בתפקיד של כוהן גדול. לדידו של לאטו, אין כל הבדל בין זכריה ליחזקאל בעניין חזרת ה'\כבוד ה' למקדש שבירושלים: דברי זכריה "רני ושמחי בת ציון כי הנני שב ושכנתי בתוכך"(זכי ב 14) אינם שונים מתיאור חזרתו של ה' למקדש אצל יחזקאל (יחי מג 9-1). אך כפי שנראה להלן, אצל יחזקאל, שלא בזכריה, ה' חוזר אל המקדש המרוחק מן העיר, ומה עוד שהעיר אצל יחזקאל איננה ירושלים, ככל הנראה. זו אף זו: על פי זכי א 15, "שבתי לירושלם ברחמים ביתי יבנה בה" אפשר להסיק שחזרתו של ה' איננה תלויה בקיומו של מקדש דווקא, שלא כיחזקאל המתאר את חזרת ה' רק לאחר הקמת המקדש(יחי מג). כמו כן לא מקובלת עליי טענתו של לאטו(ההולך בעקבות גזה 18 לטעמנו לא כל שמונת הנושאים אכן מגלים פער של ממש. 19 לאטו, יאשיה, עמי 257-254. 20 הנחתו של לאטו היא כי יה' מ-מח הם תוצר של תהליך עריכתי ממושך ומורכב. 21 לאטו, יאשיה, עמי 256. 22 לאטו, יאשיה, עמי 256. [37]</page><page sequence="6">רימון כשר וצימרלי) שתכניתו האוטופית של יחזקאל(פרקים מ־מח) עברה עיבוד ושינוי בימי בית שני כדי להתאימה למציאות החדשה.23 קשה שלא לראות בתכנית השיקום של יחזקאל על כל פרטיה אוטופיה המנותקת כליל מן המציאות הן של ימי יחזקאל הן של ראשית בית שני. בהשוואתנו את זכריה ליחזקאל נתמקד תחילה בתוכניות השיקום. לאחר מכן נצביע על נושאים נוספים המצביעים, לדידנו, על פערים עקרוניים. 1. פערים בתכניות השיקום (א) מעמדה של ירושלים לדעת פטרסן, הן יחזקאל הן זכריה מדברים על 'ירושלים החדשה' (new Jerusalem), אולם אם אצל יחזקאל (פרק מה, פס' 19-16, 35-30) העיר היא ריבועית, ומכל ארבעת צדדיה יש שלושה שערים, ומכאן שהעיר מוקפת חומה, הרי אצל זכריה ירושלים החדשה היא חסרת ממדים: "פחות (=ללא חומה. השוו יה' לח 11) תשב ירושלם מריב אדם ובהמה בתוכה"(ב 8).24 אכן, ההבדל בולט, אלא שהנחת היסוד של פטרסן(ורבים כמותו!) שיחזקאל מדבר בירושלים איננה מובנת מאליה. השם ירושלים אינו נזכר בפרקים מ-מח כלל ועיקר. בנבואות הזעם של יחזקאל קודם החורבן מכונה ירושלים 'עיר הדמים'(כב 2: כד 6, 9) ו'טמאת השם'(כב 5). בתכנית השיקום של יחזקאל מובדלת 'העיר' ממקום המקדש, והמרחק ביניהם יותר מעשרת אלפים אמות (כחמישה ק"מ)(יח' מה 8-1; מה 15-8, וראו מג 9). והעיר על מגרשיה סביב 23 לאסו, יאשיה, עמי 196-189. כדי להראות כמה מוקשית טענה זו די לעיין בדברי לאטו, שם, עמי 195, הרואה בכתובים ביחזקאל מד 14-6 המדברים על הרחקת הלוויים מעשייה פולחנית בחצר הפנימית על רקע גירושו של טוביה מלשכת המקדש כמתואר בנחמ' יג 9-4. לדעת לאטו, גירוש זה לא היה בודד אלא מייצג מקרים דומים אחרים. אולם עיון קל בכתובים מורה שאין מקרה נחמיה דומה למצוי ביחזקאל: לא זו בלבד שמוצאו של טובי אינו ברור (ראו, למשל, עז' ב 60-59), ואין שום רמז על היותו מן הלוויים, אלא שטוביה סולק כליל מן המקדש, ואילו הלוויים אך ורק מן האזור שבו מצוי מזבח העולה (החצר הפנימית), ולפי יחזקאל הם ממשיכים לשרת במתחם המקדש בתפקידים שונים. כמו כן קשה לקבל את טענת לאטו, שם עמי 195-194, ולפיה הביקורת על הנשיא בפרקים מ-מח משקפת את התנהגותם של שליטים מבית דוד בימי בית שני. אך לאטו עצמו יודע שהנתונים מימי בית שני אינם מורים בהכרח על היותם של שליטי מדינת יהוד(ה'פחות') מבית דוד. ראו לאטו, שם, עמי 195, הערה 185. וכבר הראה דוגיד, יחזקאל ומנהיגי ישראל, עמי 143-142, שספר יחזקאל בעיקרו הוא אחדותי, ובכלל זה פרקים מ-מח, וכי הוא נתחבר בזמן גלות בבל. 24 פטרסן, חגי וזכריה, עמי 117; פטרסן, חזונות זכריה, עמי 203. [38]</page><page sequence="7">תכניות השיקום לשבי ציון: בין יחזקאל לזכריה מוגדרת אצל יחזקאל 'חל'(מה 15),25 שלא כשטחים שבהם ממוקמים המקדש, חלק הכוהנים ואחוזת הלוויים, המוגדרים 'קדש'(מה 4-1; מח 12-10, 14).26 אין שום ביטחון כי 'העיר' שעליה מנבא יחזקאל היא אמנם ירושלים. דווקא מידותיו של המתחם המקודש,27 שבו עומד בית המקדש, מטות למסקנה שמקומו של בית המקדש של יחזקאל הוא כמקום בית המקדש הראשון. לפיכך מקומה של העיר יהיה מדרום לירושלים ההיסטורית, יהיה מקומה אשר יהיה.28 גם אם נמצא בספר יחזקאל בכלל ובפרקים מ־מח בפרט מוטיבים הקשורים ל'מסורת ציון' (Zion Tradition), כדעת לוינסון29 ורנץ,30 אין להתעלם מן העובדות שעליהן עמד כבר רנץ עצמו, שבספר יחזקאל המונח 'ציון' אינו קיים, ואף הצירופים 'ה' צבאות', 'אל עליון' ו'צור ישע' אינם מצויים בו, וכן המוטיבים המתארים את ניצחון האלוהים על המים ועל אויביו, ואין ביחזקאל תיאור של ירושלים כמקום עלייה לרגל של נכרים. לפיכך לא מן הנמנע שיחזקאל משתמש במוטיבים הלקוחים מ'מסורת ציון' אך מייחדם למקדש בלבד. בזה שונה יחזקאל בתפיסתו מנביאי המאה השישית לפנה"ס, שאינם מוותרים על ירושלים. כך ירמיהו(ג 17), כך ישעיהו השני(מד 26; מח 2; מט 16; נב 1; נד 14 ועוד) וכך זכריה(א-ח), המדגיש הדגשה יתרה את מעמדה של ירושלים.31 25 תמוהה בעיניי קביעתם של מאיירס־מאיירס, חגי וזכריה, עמי 152, ולפיה "יחזקאל מציג את מימדי העיר, הכוללים אזור מקודש אחד", ושמא כוונתם ב'עיר' לכל מתחם המקדש'. 26 המילים החותמות את תכנית השיקום של יחזקאל: "ושם העיר מיום ה' שמה"(יה' מה 35), אפשר שהן תוספת של פרו־ירושלמי שלא נחה דעתו מאי־אזכורה של ירושלים אצל יחזקאל, ואפשר שהן מכוונות למתחם המקדש המכונה בתחילת התכנית "כמבנה עיר"(יה' מ 2). להצעה השנייה ראו פטון, תכנית המקדש, עמי 179. 27 על פי יה' מב 20-15. אמנם על פי נוסח המסורה של פס' 19-16 אורכה של כל צלע בחומה הריבועית היה "חמש מאות קנים", היינו 500 3.3 x מ'(על אורכו של הקנה ראו יה' מ 5: "שש אמות באמה וטפח", לאמור: 3.3 מ'), היינו 1650 מ'! מידה זו סותרת את סך המידות של חלקי המתחם המקודש, שהוא 500 500 x אמה. זו אף זו: בתרגום השבעים הצירוף 'בקנה המרה'(פס' 19-16) חסר, ומכאן ככל הנראה עדות לגרסה סבירה יותר של הפסוקים. 28 על האפשרויות התיאורטיות של מיקום העיר והמקדש אצל יחזקאל ראו בהרחבה אצל בן־ישר, המרכבה, עמי 28-22. על קיומן של תפיסות אצל נוצרים המעתיקים את העיר של יחזקאל למקום אחר ממיקומה של ירושלים ההיסטורית ראו אצל רנץ, מסורת ציון, עמי 95, הערה 59. 29 לוינסון, יה' מ-מח, עמי 53-7. הרקע של 'מסורת ציון' מביא את לוינסון לקביעה שלפיה ההר שעליו עומד יחזקאל בתארו את המקדש הוא הר ציון דווקא. לוינסון שם, עמי 31,17. 30 רנץ, מסורת ציון ביחזקאל. 31 לדעת רוק, יורשי צדוק, עמי 135,126, 139, ירושלים עומדת במרכז נבואותיו וחזונותיו של זכריה. [39]</page><page sequence="8">רימון כשר לא זו בלבד שהוא מזכיר אותה בהקשרים שונים בשמה 17 פעמים - א 14,12, 16 (פעמיים), 17; ב 2, 6, 8, 16; ג 2; ז 7; ח 3 (פעמיים), 4, 15,8, 22, וחמש פעמים את השם ציון32 - א 17,14; ב 14; ח 33.3,2 שלא כיחזקאל, המפריד את המקדש מן העיר ומתאר את שובו של ה' למקדש(יה' מג 9-1), אצל זכריה ה' שב לירושלים כמקום המקדש: "שבתי לירושלם ברחמים ביתי יבנה בה"(א 16); "רני ושמחי בת ציון כי הנני בא ושכנתי בתוכך"(ב 14); "שבתי אל ציון ושכנתי בתוך ירושלם"(ח 3); "ובאו עמים רבים וגוים עצומים לבקש את ה' צבאות בירושלם ולתלות את פני ה'"(ח 22). כתובים אלה מדגישים פעם אחר פעם את הקשר בין ירושלים למקדש, ומכאן את שיבת ה' לירושלים. לטעמנו, הדגשה זו מקורה בפולמוס שיש לזכריה עם יחזקאל. אין תמה אפוא שזכריה חוזר שלוש פעמים על בחירתה של ירושלים: "ונחם ה' עוד את ציון ובחר עוד בירושלמי'(א 17), "ובחר עוד בירושלם"(ב 16), ואף כינויו של אלוהים קשור לבחירה זו: "הביחר בירושלם"(ג 2).34 דומה שהדגשה משולשת זו באה על רקע 'נטישתה' של ירושלים אצל יחזקאל. לא ייפלא אפוא שזכריה, שלא כיחזקאל, משתמש פעמים הרבה (44 פעמים!) בכינוי 'ה' צבאות',35 המעיד ככל הנראה על השאיפה להחזיר את ירושלים למעמדה כבימי בית ראשון. ההבדל בין ירושלים של זכריה ובין 'העיר' של יחזקאל בולט בציינם את ממדיה של העיר. יחזקאל מצמצם מראש את ממדי 'העיר': הוא מקיף אותה בחומה, כאשר כל פאה אורכה 4500 אמות (יח' מח 30־35א), היינו כ־2250 מטרים. תמונה זו של העיר משקפת, ככל הנראה, תפיסה בסיסית אצל יחזקאל, ולפיה אוכלוסייתה של המדינה האוטופית שהוא חוזה קבועה ובלתי משתנה! זאת התפיסה שביסוד חלוקתו את הארץ לרצועות שוות שטח לכל שבט ושבט: "ונחלתם אותה איש כאחיו"(יח' מז 14).36 אבל לזכריה ציפיות אחרות: "פרזות37 32 מתוך זכי א 17: "ונחם ה' עוד את ציון ובחר עוד בירושלם"; ח 3:"שבתי אל ציון ושכנתי בתוך ירושלם" 33 אף גולי בבל מכונים אצלו 'ציוך, כעולה מפרק ב 11. 34 על מיוחדות נושא בחירתה של ירושלים בזכריה בפרט ובספרות הנבואית בכלל ראו פטיז'ן, זכריה הראשון, עמי 443,71-71. על מוטיב בחירת ירושלים בספרות המקראית ראו כוגן, העיר אשר בחרתי. 35 הכינוי 'ה' צבאות' נזכר בזב' א-ח לכל אורכם, החל בפתיחה(א, ג) וכלה בחתימה(ח, בג). 36 'איש כאחיו' = במידה שווה. השוו ויקרא ז 10: "וכל מנחה בלולה בשמן וחרבה לכל בני אהרן תהיה איש כאחיו". 37 'פרזות' = ללא חומה. השוו יה' לח 11: "ואמרת אעלה על ארץ פרזות... כלם ישבים באין חומה ובריח ודלתים אין להם". וראו רב' ג 5: שמ"א ו 18. [40]</page><page sequence="9">תכניות השיקום לשבי ציון: בין יחזקאל לזכריה תשב ירושלם מריב אדם ובהמה בתוכה"(ב 8. וראו ח 6-4). קביעה זו כלולה בחזון שרואה זכריה(ב 9-5), והמתאר מצד אחד את ניסיונו של 'הנער' למדוד את אורכה ואת רוחבה של ירושלם בעזרת 'חבל מרה', ומצד אחר את השהיית כוונתו של הנער: "דבר אל הנער הלז לאמר פחות תשב ירושלים"(8). לא מן הנמנע הוא כי 'הנער' בחזונו של זכריה משקף את הניסיון ליישם את תכניתו של יחזקאל ולהכילה על ירושלים, ועל כן מניעת הנער מלמדוד את ירושלים היא כקביעת פטרסן: appears to challenge notions of restoration in Ezek 38.40-48 עוד הבדל בין יחזקאל לזכריה בנושא ירושלים\העיר נוגע למעמדה הביך לאומי. אצל יחזקאל 'העיר' היא ככל הנראה עיר הבירה ותו לא, ואילו אצל זכריה ירושלים שואבת אליה תושבים מכלל העמים: "עד אשר יביאו עמים וישבי ערים רבות... ובאו עמים רבים וגוים עצומים לבקש את ה' צבאות בירושלם ולתלות את פני ה"'(זכי ח 22-20). לתיאור זה אץ זכר בספר יחזקאל, ודומה שלא בכדי, שכן על פי יח' מד 9-6 מורחקים הנכרים כליל (=הנתינים של ימי בית ראשון?) מפעילות במתחם המקדש, ולפיכך אין מקום לתמונה שלפיה מגיעים נכרים לירושלים שבה שוכן בית ה'. אמנם יחזקאל משאיר את הגרים בקרב העם ואף מעניק להם נחלות (יח' מז 23-22), אולם עניין זה אינו קשור לעלייה של הנכרים לרגל לירושלים ולמקדש. (ב) מעמדה של ארץ ישראל כאמור, יחזקאל ממקם את העיר המוקפת חומה ברצועה צרה (רוחבה כ־2.5 ק"מ, ואורכה כ־12.5 ק"מ) שכולה חיל: "וחמשת אלפים 1=אמות] הנותר ברוחב על פני חמשה ועשרים אלף [אמות] חיל הוא לעיר למושב ולמגרש והיתה העיר בתוכה"(יח' מח 15). הראייה בעיר 'חיל' פירושה שאין בה קדושה, ועל כן היא פתוחה לכול, וכל אחד יכול לשהות בה. תפיסה זו של העיר עולה בקנה אחד עם תפיסתו הכוללת של יחזקאל, ולפיה רק חלקים מסוימים הם בבחינת 'קידש', היינו אותם החלקים שבהם שוכנים הכוהנים והלוויים(יחי מח פס' 10, 12, 14, 20 וראו גם מה 7-1). הקפת העיר בחומה מטרתה להבדיל הבדלה מוחשית בין קודש לחול(השוו יח' מב, כ, בעניין לחומה המקפת את הר הבית: "להבדיל בין הקדש לחיל"). אבל אצל זכריה חסרה הבחנתו של יחזקאל בין 38 פטרסן, חגי וזכריה, עמי 169. [41]</page><page sequence="10">רימון כשר קודש לחול. לשיטתו, כל אדמת יהודה היא קודש: "ונחל ה' את יהודה חלקו על אדמת הקדש"(זכי ב 16),39 ואין 'אדמת הקדש' אלא אדמה קדושה.40 חרדתו של הנביא־הכוהן יחזקאל נוכח האפשרות של עירוב קודש וחול איננה מטרידה כלל את הנביא זכריה. (ג) מעמדם של השבטים בתכנית השיקום של יחזקאל השבטים כולם שווים בנחלות שהם מקבלים.41 בזה יחזקאל מבקש למנוע מתחים ביךשבטיים, גם אם יהודה ובנימין הם השבטים הסמוכים למקדש ולחלקי הכוהנים והלוויים, יהודה מצפון ובנימין מדרום. בדרך כלל הנביא יחזקאל מכנה את העם (הן בארץ ישראל והן בבבל) בכינוי 'ישראל' / 'בית ישראלי, ושם זה הוא נוקט גם בצירופים הנוגעים לארץ - 'אדמת ישראלי, לאלוהים - 'אלוהי ישראל'. השימוש בשם 'יהודה' מצומצם אצלו ומכוון בדרך כלל לנמנים עם שבט יהודה בלבד(יה' ד 6; ח 17; בא 25; כה 3, 12; לז 16). בפרקים מ־מח שבספר יחזקאל השם 'יהודה' נזכר אך ורק בזיקה לשבט יהודה(יה' מה פס' 31,22,8,7), ואילו כלל העם מכונה 'ישראל' / 'בית ישראל' / 'בני ישראל' / 'שבטי ישראל'. לא כן אצל זכריה. מצד אחד קיימת אצלו הבחנה בין ייהודה' ובין 'ישראל', וצירוף השמות מכוון, מן הסתם, לכלל העם(זכי ב 2; ח 13). אולם בכמה כתובים זכריה מכנה את כלל התושבים 'יהודה'(זב' ב 16,4; ח 19). ללמדנו שבתפיסת זכריה יהודה עדיין תופס מקום בכורה. (ד) מעמדו של המקדש לדעת פטרסן, קיים הבדל ניכר בתפיסת המקדש בין יחזקאל לחזונות זכריה (א־ח). אצל יחזקאל המקדש הוא מקום משכנו של האלוהים, כעולה במפורש מיה' מג 7: "את מקום כסאי ואת כפות רגלי אשר אשכן שם בתוך בני ישראל לעולם". לא כן אצל זכריה: כעולה מן החזון השלישי, אין הוא מצמצם את מקומו של האלוהים למקדש: "ואני אהיה לה [=לירושלים] נאם ה' חומת אש סביב ולכבוד אהיה בתוכה"(זב' ב 9). לדעת פטרסן, יש בכתוב זה, כמו בשאר 39 רבו הפירושים לפסוק זה בזכריה, אך לענייננו אין המשמעים האפשריים משפיעים על הצירוף 'אדמת הקדש'. 40 השוו שמי ג 5. 41 ראו לעיל הערה 36. [42]</page><page sequence="11">תכניות השיקום לשבי ציון: בין יחזקאל לזכריה הנבואה השלישית(ב 9-5) הדגשה על מעמדה של ירושלים ופחות של המקדש, ואילו יחזקאל מדגיש דווקא את המקדש ופחות את ירושלים.42 אולם אם נרחיב את העיון בספר זכריה לא רק למחזור החזונות אלא אף לנבואות, נמצא שאין הוא מתעלם מן המקדש, והוא מזכירו לא פחות משבע פעמים: א 16: "שבתי לירושלם ברחמים ביתי יבנה בה"; ג 7: "ואם את משמרתי תשמר וגם אתה תדין את ביתי וגם תשמר את חצרי"; ד 9: "ידי זרבבל יסדו הבית הזה וידיו תבצענה"; ו 13-12: "הנה איש צמח שמו ומתחתיו יצמח ובנה את היכל הי; הוא יבנה את היכל ה'"; ז 15: "ורחוקים יבאו ובנו בהיכל ה'": ח 3: "והר ה' צבאות הר הקודש"; ח 9: "תחזקנה ידיכם... אשר ביום יסד בית ה' צבאות ההיכל להבנות". הכינויים החוזרים בכתובים אלה - 'היכל ה" או 'ביתי', מעידים, מן הסתם, על זיקה הדוקה בין ה' למקדש, ולאו דווקא בניגוד לתפיסת יחזקאל. עם זאת ניתן לראות שני הבדלים בולטים: (א) על פי זכריה המקדש ייבנה על ידי זרובבל, מן הסתם כנצר למשפחת המלוכה (זכי ד 9; ו 13-12), ואילו אצל יחזקאל הכתובים מאפשרים לייחס את בנייתו לאל43 או לכלל ישראל.44 (ב) אצל יחזקאל המקדש מנותק מן העיר(ויהיה זיהויה אשר יהיה), והוא יחידה עצמאית המרוחקת מרחק ניכר ממנה (ראו לעיל). יחזקאל מנתק עצמו מן האידיאולוגיה של 'עיר המקדש',45 ואילו זכריה דבק בה דבקות נמרצת. (ה) נוכחות ה' בקרב העם לדעת פטרסן, קיים הבדל חשוב בין יחזקאל לזכריה בשאלת נוכחותו של האלוהים עם חזרתו לעמו. אצל יחזקאל התמונה ברורה לגמרי: האלוהים חוזר למקדש, לביתו: "וכבוד ה' בא אל הבית... ויאמר אלי בן אדם את מקום כסאי ואת מקום כפות רגלי אשר אשכן שם בתוך בני ישראל לעולם"(יח' מג 7-4, וראו מד, ב). לא כן אצל זכריה: "פרזות תשב ירושלם... ואני אהיה לה נאם ה' חומת אש סביב ולכבוד אהיה בתוכה"(זב' ב 9-8). לאמור: האלוהים אינו מוגבל בנוכחותו במקדש.46 המילים "ולכבוד אהיה בתוכה"(פס' 9) ניתנות לפירושים שונים. יש הרואים 42 פטרסן, חגי וזכריה, עמי 172-171. 43 ראו למשל צימרלי, תכניות, עמי 116-115. 44 ראו למשל פטון, תכנית המקדש, עמי 189; אלברטץ, דת ישראל, עמי 432. 45 על אידיאולוגיה זו עמד בהרחבה ויינפלד, מיהושע ועד יאשיהו, עמי 133-114; ויינפלד, ירושלים. 46 פטרסן, חגי חבריה, עמי 117. [43]</page><page sequence="12">רימון כשר כאן רמז למציאות המקדש בירושלים(ראו זכי א 16: "שבתי לירושלם ברחמים ביתי יבנה בה"). אולם הנושא העומד במרכזו של החזון השלישי(זב' ב 9-5) הוא ירושלים המפורזת(מה שאין כן אצל יחזקאל), ועל כן נראה להניח כדעת פטרסן שכוונת המילים "ולכבוד אהיה בתוכה" מכוונות לנוכחות ה' בירושלים כולה, מעין נבואת ירמיהו: "בעת ההיא יקראו לירושלם [ולא למקדש!) כסא ה'" (יר' ג 17). (ו) מעמד הכוהן הגדול לדעת פטרסן, קיימים כמה הבדלים בין יחזקאל לזכריה בעניין הכהונה: (א) יחזקאל מדבר על קבוצת כוהנים לגיטימית - בני צדוק, ועל לוויים הדחויים מעיסוק בהקרבת קרבנות (יה' מד 31-9), ואילו אצל זכריה אין כל אזכור של קבוצות אלה (זב' ג): (ב) אצל יחזקאל הכוהנים מיטהרים בדרך טקסית סטנדרדית(יה' מד 27-26), ואילו אצל זכריה טקס הטיהור נעשה בפמליה של מעלה (זכי ג); (ג) יחזקאל אינו מזכיר כלל כוהן גדול, ואילו אצל זכריה נזכר במפורש יהושע הכוהן הגדול(זכי ג).47 אכן, הבדלים אלה גדולים. ההבטחה ליהושע הכוהן הגדול למלא תפקיד במקדש(זכי ג 7) - "ואם את משמרתי תשמר... וגם תשמר את חצרי"48 משקפת תפיסה ולפיה דמותה של מדינת יהוד היא המשך של ימי בית ראשון: מקדש וכוהן גדול. עם זאת כדי להדגיש את חשיבות קיומו ומעמדו של הכוהן הגדול מובטח לכוהן זה אצל זכריה מעמד מיוחד: "וגם אתה תדין את ביתי וגם תשמר את חצרי ונתתי לך מהלכים בין העמדים האלה"(ג 7). המשפט "וגם אתה תדין את ביתי" זכה לכמה פירושים. לשון 'ידיך נתפרשה אם במשמע צר - תפקיד שיפוטי, כמשמע השכיח של השורש הפועלי דו"ן, אם במשמע רחב - תפקיד הנהגתי.49 לשון 'ביתי' אף היא נתפרשה בשתי צורות: אם כמכוונת לבית המקדש אם כמכוונת לקהל תושבי מדינת יהוד.50 לפנינו אפוא ארבע אפשרויות עיקריות של פירוש המשפט: 47 פטרסן, חגי וזכריה, עמי 118; הנ"ל, חזונות זכריה, עמי 204. 48 נחלקו הפרשנים היכן מסתיים התנאי(פרוטסיס) והיכן נפתחת ההבטחה(אפודוסיס). 49 השוו בר' מט 16: "דן ידין עמו". רוז, צמח וזרובבל, עמי 73, מאשש את האפשרות הפרשנית של השורש די"ן = מש"ל בהשוואה לשורש שפ"ט המשמש הן במשמע די"ן, הן במשמע מש"ל. 50 על פירושים אלה על מעלותיהם ומגרעותיהם ראו אצל פטרסון, הנה מלכך, עמי 58-55. [44]</page><page sequence="13">תכניות השיקום לשבי ציון: בין יחזקאל לזכריה "ביתי" "תדיך מס' בבית המקדש תשפוט 1 (את) כלל הקהל תשפוט 2 בבית המקדש תשלוט / תנהיג 3 (את) כלל הקהל תשלוט / תנהיג 4 בחינת ארבעת המשמעים מראה שני כיוונים אפשריים בהשוואת זכריה ליחזקאל: (א) אם נדבוק במשמע מס' 2 - 'תשפוט את כלל הקהל', זכריה מפתח (אך איננו מחקה, בהיעדר כוהן גדול ביחזקאל)51 את התמונה ביחזקאל, שלפיה לכוהנים בני צדוק מוענק שיפוט העם(יה' מד 24), תחום שהיה בסמכותם של מלכים בימי בית ראשון; (ב) אם נדבוק במשמע 'תמשול' / 'תנהיג'(מס' 4,3), או אז זכריה נוטל תפקידים אלה מן ה'נשיא'(=המלך) של יחזקאל ומעבירם לכוהן הגדול של ימיו. מסקנה זו נכונה לא רק לאפשרות 4 אלא אף לאפשרות 3, שכן על פי יחזקאל הנשיא דואג לצורכי המקדש ולפעילות השוטפת במקום, כנוהגם של מלכים במזרח הקדום בכלל ובישראל בפרט. דומה שרק האפשרות הפרשנית הראשונה (1), ולפיה מובטח לכוהן הגדול 'לשפוט בבית המקדש', היינו לפסוק בענייני מקדש ופולחן או לשפוט את המשרתים במקדש, אין לה ולא כלום עם יחזקאל, אלא אם כן נבאר את יה' מד 24 כמכוון לאותו עניין. על מעמדו המיוחד של הכוהן הגדול ניתן ללמוד גם מסיומו של פס' 7: "ונתתי לך מהלכים בין העמדים האלה". נראה שלבוהן הגדול מובטחת כאן השתתפות בפמליה של מעלה, ואפשר שהוא מתואר כאן נביא.52 יתרה מזו: ה'צניף' המושם על ראש יהושע בחזון(ג 5) וה'עטרת' שבמעשה הסמלי(זכי ו 11) הם מסממני המלכות, כעולה מיה' בא 31, בנבואה נגד צדקיהו: "הסיר המצנפת והרים העטרה", ומיש' סב 3 "והיית עטרת תפארת ביד ה' וצנוף [קרי: וצניף] מלוכה בכף אלהיך".53 סממני 'מלכות' אלה מקרבים את האפשרות 51 פטרסן, חגי וזכריה, עמי 206-205, מדגיש שיחזקאל מדבר על כלל הכוהנים, ואילו זכריה על הכוהן הגדול. 52 אין זה המקום להרחיב את הדיון במשמעות של פס' 5-1 המתארים את הסרת עוונו של יהושע. מבין ההצעות הרבות נראה לי להעדיף את זו המקבילה חזון זה ליש' ו, כאשר כאן וכאן מטוהרים בני אדם מעצם עוונם כבני אנוש כדי להכשירם להיות שותפים בפמליה של מעלה. ראו, למשל, קויפמן, תולדות האמונה ד, עמי 242; פולה, זכריה ג, עמי 162,159. 53 פטרסן, חגי וזכריה, עמי 198; ונדרקם, יהושע, עמי 557. [45]</page><page sequence="14">רימון כשר שנבחן בסעיף שלהלן, שהכוהן הגדול זוכה אצל זכריה למעמד מנהיגותי בכיר (ושמא יחיד), מה שאין כן אצל יחזקאל. נראה לנו אפוא שהרגשות יתרות אלה אצל זכריה קוראות תיגר על תכניתו של יחזקאל לבטל כליל את התפקיד של הכוהן הגדול,54 או למצער להרחיקו ממעורבות פולחנית במקדש.55 (ז) דמותה של ההנהגה: שלטון יחיד או דיארכיה? דומה ששאלת המנהיגות הדתית והאזרחית בספר יחזקאל ובספר זכריה א־ח היא מן השאלות הסבוכות המתגלות בעיון בספרים אלה. קשיים מתחומים שונים מקשים על קביעה פרשנית חד־משמעית. שאלות טקסטואליות ופרשניות מזה וחוסר קוהרנטיות מזה עומדים לפתחו של המעיין בספרים אלה. פטרסן, בעקבות לוינסון,56 רואה ב'נשיא' של יה' מ־מח "מיזוג של מלך־כוהן אוטופי, הנשיא". אבל על פי זכר' ו 15-9 הממשל הוא דו־ראשי(diarchic), המשלב מנהיגות דתית עם מנהיגות אזרחית, כאשר הכוהן הגדול נוטל חלק חשוב בהנהגה, שלא כמו ביה' מ-מח.57 תמונה זו נראית לי פשטנית למדיי הן ליחזקאל הן לזכריה. אשר ליחזקאל, דומה שהתמונה מורכבת למדיי.58 אם נתחום עצמנו לפרקים מ-מח, נמצא 54 יש לציין שאי-אזכורו של כוהן גדול ביה' מ-מח הצמיח כמה השערות. יש הרואים בהיעדר האזכור עדות לאי־קיומו של כוהן גדול בחזונו של יחזקאל (ראו, למשל, לוינסון, יה' מ-מח, עמי 143, אשר לדידו הנשיא [=המלך] תופס גם את מקומו של הכוהן הגדול); כשר (כשר, האנשה, עמי 198-197, שלטעמו ההעדר מקורו בתפיסה אנתרופומורפית, כאשר המקדש נחשב ביתו של האל). יש הרואים באי־אזכורו של הכוהן הגדול תוצאה של חשש המחברים משלטונות פרס בתקופה הפרסית לאחר סילוקו של זרובבל, באשר יהושע הכוהן הגדול היה מקורב לזרובבל(ראו טואל, חוק המקדש, עמי 147). גרינברג(גרינברג, תוכנית השיקום) מעלה שאלה מתודולוגית אם ניתן בכלל ללמוד משתיקת יחזקאל על אי־קיומו של כוהן גדול בתכניתו. לדעת גרינברג, אפשר שיחזקאל מציין רק את השינויים לעומת בית ראשון. טענה כבדת משקל זו מעניינת, אולם אזכורו החוזר ונשנה של הנשיא(־־המלך) גם במקום שאין בו שינוי לעומת בית ראשון(כגון אחריותו על פעילותו השוטפת של המקדש) מעוררת קושי בטענה. לאחרונה העלה מילגרום את ההשערה שלפיה יחזקאל אינו מזכיר את הכוהן הגדול אך ורק בהקשר של פעילות המקדש מטעמים אנטי־אנתרופומורפיים, אולם מחוץ למקדש היה גם היה כוהן גדול. ראו מילגרום, מקדש יחזקאל, עמי 29-28 (= מילגרום, התכונות המיוחדות, עמי 303-302). על טענות גרינברג, טואל ולוינסון ראו ריק, יורשי צדוק, עמי 119-116. 55 מילגרום, מקדש יחזקאל, עמי 29. 56 לוינסון, יח' מ־מח, עמי 143. 57 פטרסן, חגי וזכריה, עמי 118; פטרסן, חזונות זכריה, עמי 204. 58 על השליט לעתיד בספר יחזקאל ראו מאמרי: כשר, השליט בפרקי הגאולה. [46]</page><page sequence="15">תכניות השיקום לשבי ציון: בין יחזקאל לזכריה שהשליט בפרקים אלה, המכונה 'נשיא/ הוא מלך "בעל סמכויות מוגבלות ומוגדרות".59 מצד אחד הוא האחראי על פעילותו השוטפת של המקדש(יה' מה 17), כמו מלכי בית ראשון, ומצד אחר הוא מורחק מן המקדש, שלא כמתואר אצל מלכי בית ראשון: משכנו הקבוע אינו צמוד עוד למקדש (יה' מג 9-6); הוא איננו רשאי להיכנס לחצר הפנימית של המקדש, מקום הכוהנים (מו 2, 8) ואיננו שותף פעיל למעשה ריטואלי כלשהו במקדש (שם). שלא כמעמדו השיפוטי של המלך בימי בית ראשון, מן הנשיא ניטלת זכות השיפוט, והיא מועברת כולה לכוהנים בני צדוק (יה' מד 24). הנשיא איננו רשאי עוד כמלכי בית ראשון להפקיע אדמותיהם של בני עמו(יה' מה 8; מו 18), ולכן מוענקת לו אחוזה(יה' מה 8-7; מו 18-16; מה 21). לשון אחר: יחזקאל מבטל כמה מזכויות היסוד של המלך, המוענקות לו בתוקף מעמדו ומפורטות רובן במשפט המלך (שמ"א ח 17-11). ראיית הנשיא אצל יחזקאל בעל תפקיד ליטורגי בעיקרו, כדעת לוינסון, איננה מדויקת, שכן בפרקים אלה יחזקאל דורש מן הנשיא שלא לעשוק את העם, עדות לעצמת סמכויותיו: "רב לכם נשיאי ישראל חמס ושד הסירו ומשפט וצדקה עשו הרימו גרשתיכם מעל עמי... מאזני צדק ואיפת צדק ובת צדק יהי לכם"(יחי מה 10-9 ).60 עשיית משפט וצדקה היא תפקיד ממלכתי מובהק, הקשור ככל הנראה לפרסום תקנות שנועדו להקל על מצוקתן של שכבות חלשות.61 המשפט "הרימו גרשתיכם מעל עמי", על אף הקושי בפירושו, קשור אף הוא, ככל הנראה, לעשיית משפט וצדקה ממלכתיים: ביטול מסים והיטלים.62 אין תמה שהכתובים בהמשך הדברים (יה' מה 12-10) דנים בתקינות המידות והמשקלות,63 שעליה היו מופקדים מלכים.64 יחזקאל נוטל אפוא את זכויות היתר של מלכים אך משאיר את חובותיהם. על פי יה' יז 22 24; לד 24-23; לז 22 - קיימת אצל נביא זה כמיהה לחידוש המלוכה מבית דוד. אם נצרף את כל הנתונים שבספר יחזקאל אחד לאחד נגיע למסקנה שלפיה המנהיג לעתיד אצל יחזקאל הוא מלך מבית דוד המקוצץ בזכויותיו. ובהיעדר כוהן גדול נראה שמלך זה הוא השליט היחיד.65 59 ליוור, נשיא, עמי 982. 60 לכל הפסוק השוו יר' כג 16-15:3-1. 61 ראו ויינפלד, משפט וצדקה, עמי 3. 62 ויינפלד שם, עמי 33-32. 63 פס' י: "מאזני צדק ואיפת צדק ובת צדק יהי לכם". 64 ויינפלד, משפט וצדקה, עמי 33, 55-52. 65 תמוהה בעיניי קביעתו של אלברטץ (אלברטץ, הדת הישראלית, עמי 453; 612 הערה 61) [47]</page><page sequence="16">רימון כשר אשר לזכריה א־ח, התמונה סבוכה אף יותר מזו שבספר יחזקאל. השקפתו (או השקפותיו) של זכריה א-ח בדבר ההנהגה זכתה לפירושים שונים אשר נסקרו והוערכו בשנים האחרונות בהרחבה.66 מלבד השאלות הפרשניות הרבות כשלעצמן דומה שהשאלה העיקרית היא מה מידת העקיבות שבפרקים אלה בספר זכריה בדבר טיבה של ההנהגה. דומה שניתן למצוא סימוכין לכמה שיטות ממשל אצל זכריה: משטר דו־ראשי אפשר שנרמז בביאור לחזון המנורה שרואה זכריה(פרק ד). בחזונו הוא רואה בין השאר בצדי המנורה: "ושנים זיתים עליה אחד מימין הגלה ואחד על שמאלה"(ד 3). לשאלות הנביא "מה שני הזיתים האלה"(פס' 11) ו"מה שתי שבלי הזיתים"(פס' 12) נענה זכריה על ידי המלאך־המפרש: "אלה שני בני היצהר העמדים על אדון כל הארץ"(פס' 14). רבים רואים כאן ביטוי לאופי הדיארכי של השלטון,67 בין שהכוונה לדמויות היסטוריות כזרובבל68 ויהושע הכוהן הגדול, בין שהכוונה לטיפוסי מנהיגות - מלך וכוהן. שתי הדמויות שוות כתיאורן: "שני בני היצהר"(פס' 14), ושניהם מתוארים כחלק מן הפמליה של מעלה: "העמדים על אדון כל הארץ"(שם).69 אפשר שמשטר דמוי־דיארכי רמוז גם במעשה העטרות הסמלי(ו 15-9). על אף קשיים טקסטואליים70 נראה שיש לכאורה במעשה הסמלי כדי להשוות בין דמותו של הכוהן'7 לדמותו המלכותית המובהקת של צמח. שניהם זוכים ולפיה תפיסת הממשל הדו־ראשי של זכריה היא פיתוח של תפיסת יחזקאל, אף שבמקום אחר הוא קובע שהכוהן הגדול אינו נזכר ביחזקאל מ־מח. 66 פלויד, זכריה; רוז, צמח וזרובבל, עמי 207-142; פטרסון, הנה מלכך, עמי 128-1. 67 ראו, למשל, מאיירס־מאיירס, חגי וזכריה, עמי 203; פטרסן, עמי 233; ונדרקם, מיהושע לקיפא, עמי 37. יש המפרשים שהתמונה החזונית מכוונת לדמויות על־אנושיות, ויש הרואים כאן דימוי לנביאים חגי וזכריה. על פירושים אלה ראו בהרחבה אצל פטרסון, הנה מלכך, עמי 83-78. פטרסון עצמו מצדד בזיהוי הזיתים עם הנביאים, אך דבריו לא יצאו מכלל השערה רחוקה. ברקר, שתי הדמויות, עמי 42-39, רואה ב'בני היצהר' את כוהני הדרום והצפון בהשפעת יחזקאל. והדברים רחוקים. 68 על פי פס' 9 - "ידי זרבבל יסדו הבית הזה וידיו תבצענה", ניתן להסיק שלזרובבל, צאצא לבית דוד, מיוחסת פעילות מלכותית, שכן בתפיסת המזרח הקדום המלך (או האל) הוא בונה המקדש. ראו מאיירס־מאיירס, חגי וזכריה, על אתר. 69 על מעמדן השווה של שתי הדמויות עמד ונדרקם, מיהושע לקיפא, עמי 37. 70 יש להשאיר את נוסח המסורה על כנו בפס' 11: "עטרות", בלשון רבים, ואילו בפס' 14 יש לקרוא 'עטרתי, לשון יחיד, ולא "עטרת", לשון רבים, כנוסח המסורה. 71 פס' 13 מדבר על מצב שלפיו "והיה כהן על כסאו". אמנם תרגום השבעים גורס כאן (בהשפעת תה' קי 5-4 [?]) 'והיה הכהן על יד ימינו', ומן הסתם הדברים מכוונים כלפי יהושע הכוהן הגדול. אולם נוסח המסורה אינו קובע אם בכוהן גדול דווקא עסקינן ומהו [48]</page><page sequence="17">תכניות השיקום לשבי ציון: בין יחזקאל לזכריה ב'עטרה'(פס' 11, 14), היינו בסמל מלכותי(השוו שמ"ב יב 30 = דה"א כ 2), ושניהם מתוארים כיושבים על כיסא, ביטוי למעמד שלטוני (פס' 13). היחסים בניהם אף יהיו הרמוניים: "ועצת שלום תהיה בין שניהם"(פס' 13). עם זאת דומה שקיים הבדל בין שתי הדמויות, ורק לצמח מתווספים סממני מלכות מובהקים: "והוא יבנה את ההיכל והוא ישא הוד"(פס' 13).72 זו אף זו: על פי פירושם של הזוג מאיירס" קיים הבדל ניכר בין שתי העטרות: העטרה המושמת על ראש יהושע הכוהן הגדול עשויה כסף, והעטרה המושמת למשמרת ל'צמח' לעתיד עשויה זהב, כיאה לכתר מלכות. לא זו בלבד ש'צמח' הוא המלך לעתיד, אלא הוא שיבנה את המקדש. ללמדנו שלדעת זכריה, בעתיד יחזור המצב כפי שהיה בימי בית ראשון, כאשר המקדש והכהונה הגדולה היו בחסותו של המלך. תמונה אידילית זו, שבה מכהנות בהנהגה שתי דמויות המשתפות פעולה בהרמוניה מלאה - "ועצת שלום תהיה בין שניהם"(פס' 13), מכוונת לעתיד, כאשר בהווה, בהיעדר מלך, הכוהן הגדול הוא המנהיג, ועל כן נושא הוא עתה את העטרה(פס' 11). הכוהן הגדול כמנהיג יחיד אפשר שרמוז בחזון שבפרק ג, חזון שבמרכזו עומד יהושע הכוהן הגדול. המלאך מבטיח לו בשם ה' תפקיד במקדש ומעמד במועצת האלוהים: "וגם אתה תדין את ביתי וגם תשמר את חצרי ונתתי לך מהלכים בין העמדים האלה"(פס' 7). המשך הנבואה המדבר על הופעת צמח (פס' 8) איננו מעיד על תפקיד מסוים שנועד לו. וגם אם יש בהבטחה זו כדי לצנן מעט את רוחו של יהושע, הרי אין בה כדי לבטל את מעמד הבכורה שזוכה לו הכוהן הגדול. לאור האפשרויות העומדות לפנינו בשאלת טיבה של המנהיגות בזכריה א־ח נראה לטעון שיש בפרקים אלה יותר מעמדה אחת. ועצם קיומן של עמדות שונות אלה זכה לפתרונים שונים. נראה לנו לאמץ את הגישה המסבירה את מגוון העמדות בשינוי התפיסות שחל אצל הנביא זכריה נוכח הנסיבות ההיסטוריות. גישה זו יוצאת מתוך הנחה שמחזור החזונות שבספר אינו ערוך בסדר כרונולוגי דווקא, וכי אין הוא משקף תקופה אחת קצרה בפעילותו הנבואית של זכריה. מעמדו בהשוואה ל'צמח'. 72 השוו ונדרקם, מיהושע לקיפא, עמי 41. עם זאת ונדרקם רואה כאן משטר דיארכי. 73 מאיירס־מאיירם, חגי וזכריה, עמי 350-348. [49]</page><page sequence="18">רימון כשר גישה זו העלה כבר גאלינג,74 ונקטו אותה, למשל, קויפמן" ומסון,76 והיא זכתה לפיתוח אצל בנימין אופנהיימר,77 שטען שחזון המנורה שבזכריה פרק ד משקף את התקופה שבה היו במדינת יהוד שני מנהיגים - זרובבל ויהושע, ואילו חזון הכוהן הגדול שבפרק ג ומעשה העטרות שבפרק ו 15-9 מאוחרים יותר ומשקפים את התקופה שלאחר היעלמו של זרובבל, שבה שלט מנהיג אחד: הכוהן הגדול. (ח) התנאי למימושה של תוכנית השיקום האם מימושה של תכנית השיקום מותנה? אליבא דיחזקאל, תכלית תקומתו של עם ישראל בארצו היא החזרת מעמדו של ה' בעיני הגויים, כעולה במפורש מיה' לו 22-21: "ואחמל על שם קדשי... לא למענכם אני עשה בית ישראל כי אם לשם קדשי אשר חללתם בגוים אשר באתם שם". עם בואם ארצה יטוהרו השבים, וטבעם ישונה על ידי התערבות ישירה של האלוהים: "ולקחתי אתכם מן הגוים וקבצתי אתכם מכל הארצות והבאתי אתכם אל אדמתכם וזרקתי עליכם מים טהורים וטהרתם... ונתתי לכם לב חדש ורוח חדשה אתן בקרבכם" (פס' 26-21, וראו כ 41). ודוק: אין יחזקאל דורש מן העם לתקן דרכו לא קודם שיבתו לארץ ולא לאחר שיבתו. לא כן אצל זכריה. פעילותו הנבואית פותחת בקריאה לתשובה כתנאי לחזרת ה' לעמו: "שובו אלי... ואשוב אליכם"(זכי א 3). אשר לתוכנה של חזרת העם בתשובה הוצעו כמה פירושים: יש הקושרים אותה לקריאת הנביאים (חגי וזכריה) לבניית המקדש;78 אחרים קושרים את הקריאה לתיקון מוסרי כללי של התנהגות העם79 ויש מי שמציע לראות בקריאה ישובו אלי' פנייה לגולים לחזור לארצם.80 מכל מקום, יש כאן פער גדול בין זכריה ליחזקאל: זה האחרון איננו מתנה את שיקום היחסים בין ה' לישראל לא בבניית המקדש, לא בתיקון מוסרי ולא בחזרה מרצון של העם לארצו. 74 גאלינג, גלות. 75 קויפמן, תולדות האמונה ד, עמי 236. 76 מסון, משיח, עמי 348, כאפשרות סבירה אחת, בצד אפשרות של עריכה מאוחרת של חוגים כוהניים. מסון, שם עמי 349 נוטה לאפשרות השנייה. 77 אופנהיימר, חזונות זכריה, עמי 8-3. 78 הרן, האסופה המקראית, עמי 556. 79 קויפמן, תולדות האמונה ד, עמי 227. 80 פטרסן, חגי וזכריה, עמי 135 הערה 16. [50]</page><page sequence="19">תכניות השיקום לשבי ציון: בין יחזקאל לזכריה (ט) מניעי פעולתו/התערבותו של ה' בחזון הראשון שבספר זכריה מלאך ה' פונה אל ה' בשאלת טרוניה: "עד מתי אתה לא תרחם את ירושלם ואת ערי יהודה אשר זעמת זה שבעים שנה"(זב' א 12). התשובה לשאלה ניתנת בהמשך: "לכן כה אמר ה' שבתי לירושלם ברחמים ביתי יבנה בה... עוד קרא לאמר כה אמר ה' צבאות עוד תפוצינה ערי מטוב ונחם ה' עוד את ציון"(17-16). על פי מקראות אלה, העומדים בראש מחזור חזונותיו של זכריה, ניתן להסיק שהתערבותו של ה' עתה מונעת על ידי רגשות הרחמים והנחמה.81 תפיסה זו מושפעת ככל הנראה מנבואות ישעיהו השני\ השלישי, המרבה להסתייע בשורשים רח"מ ו־נח"מ.82 אבל יחזקאל אינו מציב את הרחמים כמניע עיקרי לפועליו. אמנם הוא מזכיר את רחמי ה' בכתוב אחד - "עתה אשיב את שבית [קרי: שבות] יעקב ורחמתי כל בית ישראל וקנאתי לשם קדשי"(יח' לט 25). אולם דווקא אזכור בודד זה של רחמי ה' ביחזקאל מבליט את ההבדל בין יחזקאל לזכריה. אם יחזקאל מדבר על קנאת ה' לשמו בהקשר אחד עם רחמיו על ישראל, הרי זכריה מדבר הן על רחמי ה' הן על קנאתו המופנים כלפי ירושלים: "קנאתי לירושלם ולציון קנאה גדולה... שבתי לירושלם ברחמים"(זב' א 16-14). לשון אחר, אצל יחזקאל ה' מקנא לשמו שעורער אצל הגויים (השוו יח' לו 23-22, 32), ואילו אצל זכריה ה' מקנא לירושלים. דומה שמשמעות הקנאה בכתובים אלה היא כהגדרת ליכט: "מסירות (zeal) והכוונה בה לשקידת האל על דברו לעשותו... בהקשר הראשון דומה [קנאת האל] לקנאת אדם שעניינה מסירות, היינו דאגת האל לטובת עמו, ככתוב 'קנאתי לירושלים ולציון קנאה גדולה'(זכי א,יד)... בהקשר דומה נזכרה פעם אחת קנאת ה' לשם קדשו(יח' לט,כה)".83 81 הרבה דשו במשמעות השורשים רח"מ ו־נח"מ במקרא. על פי יש' מט 13 - "כי נחם ה' עמו ועניו ירחם", ניתן להסיק שהמשמעים קרובים ואולי אף זהים. שורשים אלה מצויים לא אחת במקרא סמוך ל־חו"ס, חמ"ל, הנץ, ויפה הגדירו ליונשטם וליכט 'רחמים' במשמע "מידת ה' להיטיב עם בני אדם, בזכותם ושלא בזכותם". ראו ליונשטם־ליכט, רחמים, עמי 364. על המעמד החשוב של רחמי ה' בזכריה ראו אצל ברגדל, תכנית השיקום של זכריה, עמי 254-251. 82 רח"מ: יש' מט 15,13; נד 10,8,7; ס, 10: סג 7. נח"מ: מ 1; מט 13; נא 12,3; נב 9; סו 13. 83 ליכט, קנאה, עמי 197-196. דחוקה בעיניי טענתו של פטרסן, תגי חבריה, עמי 153, שהכתוב ביה' לט 25 כמוהו כבזב' א 14: "ביה' לט 25 אנו למדים שקנאה כזאת קשורה להבטחת ה' [...] להשיב את ישראל: לרחם, להחזיר את העם לארץ". [51]</page><page sequence="20">רימון כשר ד. סיכום ומסקנות בדברינו לעיל הצגנו תשעה נושאים שבהם חלוק, לדידנו, זכריה על יחזקאל בכל הנוגע לתכנית השיקום של עם ישראל בארצו. אפשר שמקצת הפערים תלויי־הקשר היסטורי, חברתי ופוליטי: מעמדו הבכיר של הכוהן הגדול אצל זכריה אפשר שמשקף את המציאות של ימי זכריה.84 ולא מן הנמנע שבהיעדרם של צאצאי עשרת השבטים זכתה יהודה לבכורה ועל שמו נקרא כל העם היושב במדינת יהוד. גם תמיכתו (הזמנית) של זכריה בהנהגה דו־ראשית אפשר שמקורה במציאות ימיו, שעה שבראש העם עמדו זרובבל ויהושע. ירושלים ללא חומה אצל זכריה אפשר שמשקפת את ימיו, כאשר בניית חומה לעיר היה עניין לא־מעשי.85 אולם שאלת קדושתה של הארץ - כולה או חלקה, ריחוק המקדש מן העיר, ההתניה לתקומה והמניעים לה - כל הנושאים הללו מעידים על פערים אידיאולוגיים ותיאולוגיים עקרוניים. ניתן למצוא פערים נוספים בין זכריה ליחזקאל. קויפמן קובע נחרצות כי "זכריה כחוזה שונה לגמרי מיחזקאל".86 קביעה חשובה זו מבוססת על כמה תופעות בתחום הנבואה: אין אצל זכריה תיאור של זעזועים אכסטטיים, ותוכן המראות כולו נחמה וטובה, מה שאין כן אצל יחזקאל. יחזקאל אף מתאר את התגלויותיו של אלוהים, ואילו "זכריה אינו מתאר התגלות אלהים כלל, אף־ על־פי שהדבור מתגלה אליו... הוא מתאר בית דין שלמעלה, אבל פועלים בו רק המלאכים (ג')".87 זכריה אף אינו מציג עצמו כנציג עמו כלפי הי, ותפקיד זה ממלא אחד מן המלאכים(זכי א 12: "ויען מלאך ה' ויאמר ה' צבאות עד מתי אתה לא תרחם את ירושלים ואת ערי יהודה אשר זעמתה זה שבעים שנה"), אבל יחזקאל פונה כמה פעמים אל ה' בבקשה שלא להענישו יתר על המידה(יה' ט 8; יא 13). כדי שהתמונה תהיה שלמה בכל הנוגע ליחס שבין זכריה ליחזקאל ראוי לתת את הדעת גם לזיקות ביניהם המגוונות באופיין. יש המראים קשרים 84 ראו, למשל קויפמן, תולדות האמונה ד, עמי 271-270: "בתיאורי־העתיד של זכריה... משתקפת בכל זאת המציאות החדשה של ימי בית שני: זכריה הוא הראשון המעמיד ליד המלך את הכהן הגדול כמין שני־למלך... נבואת זכריה משקפת איפוא את ראשית עליית הכהונה לשלטון ביהדות של בית שני". 85 קוק, נבואה ואפוקליפטיסיזם, עמי 151. 86 קויפמן, תולדות האמונה ד, עמי 273. 87 קויפמן שם עמי 274. [52]</page><page sequence="21">תכניות השיקום לשבי ציון: בין יחזקאל לזכריה לשוניים וספרותיים,88 יש המראים זיקות צורניות, כגון תארוך נבואות, דיווח על חזונות נבואיים או שימוש בגוף ראשון,89 ויש מי שמשייכם לזרם רעיוני אחד: פרוטו־אפוקליפטי / אפוקליפטי,90 או לתופעה נבואית אחת: שלב מעבר מן הנבואה לאפוקליפטיקה.91 אף שיוכם החברתי נדון במחקר: הן לדעת הנסון הן לדעת קוק יחזקאל וזכריה נמנים עם הכוהנים בני צדוק. לדעת הנסון, כוהנים אלה נמנו עם השכבה השלטת(הקרויה בפי הנסון Hierocratic party) שביקשה להחזיר את המוסדות המרכזיים שהיו קיימים קודם החורבן (מקדש, פולחן ומעמד מנהיגותי של בני צדוק).92 וביחזקאל כן זכריה. אף קוק מניח שיחזקאל וזכריה נמנו עם בני צדוק, אלא שלדידו שני נביאים אלה היו קרובים לתפיסת העולם האפוקליפטית93 - בניגוד גמור לדעת הנסון. דומה שיש לקבל מצד העיקרון את עמדתו של קוק, ולפיה "יחזקאל וזכריה אכן קרובים, אך אץ פירושו של דבר שנקודות מבטם זהות".94 אולם לא מקובלת עליי מסקנתו הסופית: "זכריה מציג תיקון(revision) של תכניות השיקום של יחזקאל לאור המציאות הבתר־גלותית".95 השימוש במונח 'תיקון' עשוי ללמד על הנחה שלפיה זכריה מקבל לכאורה את פרטי חזונו של יחזקאל אך מתקן אותם בהתאם לנסיבות או מתמודד עם בעיות שיחזקאל לא צפה מראש. מסקנתנו היא אפוא שאכן הנביא (והכוהן?) זכריה מציג תכנית שיקום לעם ישראל השב לארצו, והיא שונה במידה רבה מתכניתו של הנביא־הכוהן יחזקאל. 88 מקקיי, זכריה ויחזקאל, עמי 198-197, הפנה לזיקות אלה אצל קודמיו, כגון דרייבר, פיירבירן, מיצ'ל. 89 טואל, חגי־זכריה: נוסחות תארוך: דיווחים על חזונות: השימוש בגוף ראשון. 90 ראו להלן, הערה 93. 91 שניהם נחשבים משקפים שלב מעבר מן הנבואה לאפוקליפטיקה. ראו, למשל, אופנהיימר, חזונות זכריה, עמי 166-161. 92 הנסון, אפוקליפטיקה, עמי 240-228,226-225. 93 קוק, נבואה ואפוקליפטיסיזם, עמי 165-85. 94 קוק, נבואה ואפוקליפטיסיזם, עמי 151. 95 קוק שם, עמי 152. קוק מפנה לתפיסה דומה אצל פטרסן, חזונות זכריה, עמי 202. אולם ניסוחו של פטרסן מעט שונה: Zechariah seems to be presenting an alternative vision of resoration. It revises significally a vision included in another prophetic book. וראו פטרסן שם עמי 205: Zechariah has presented an alternative to or a revision of the notions of restoration present in Ezek. xl-xlviii there was an alternative proposal available [53]</page><page sequence="22">רימון כשר קיצורים ביבליוגרפיים אופנהיימר, חזונות ב' אופנהיימר, חזונות זכריה. מן הנבואה 2זכריה לאפוקליפטיקה, ירושלים תשכ"א, תשכ"ח R. Albertz, A History of Israelite Religion in the אלברטץ, דת ישראל Old Testament Period (trans, from German 1992 by J. Bowden), Lousville 1994, vol. II /בךישר, המרכבה מ' בךישר, "המרכבה בספר יחזקאל ו'מקדש מעט" 28-9 עיוני מקרא ופרשנות ד, רמת־גן תשנ"ז, עמי Ch.R. Bergdali, Zechariah's Program of ברגדל, תכנית Restoration: A Rhetorical Critical Study of השיקום של זכריה Zechariah 1-8 (Unpub. PhJD. diss., Fuller Theological Seminary), Pasadena 1986 M. Barker, "The Two Figures in Zechariah", ברקר, שתי הדמויות Heythrop Journal 18 (1977), pp. 38-46 K. Galling, "Die Exilswende in der Sicht des גאלינג, גלות Propheten Sacharja", VT 2 (1952), pp. 18-36 = Studien zur Geschichte Israels im persischen (בשינויים) Zeitalter, Tübingen 1964, pp. 109-126 M. Greenberg, "The Design and Themes of גרינברג, תוכנית Ezekiel י s Program of Restoration", Interpretation השיקום 38 (1984), pp. 181-208 P.D. Hanson, The Dawn of Apocalyptic, הנסון, אפוקליפטיקה Philadelphia 1975,19792 I.M. Dugid, Ezekiel and the Leaders of Isreal דוגיד, יחזקאל (SVT 56), Leiden-New-York-Köln 1994 ומנהיגי ישראל הרן, האסופה מ' הרן, האסופה המקראית, חלק ג, ירושלים תשס"ח המקראית ויינפלד, מיהושע עד מ' ויינפלד, מיהושע עד יאשיהו, ירושלים תשנ"ב יאשיהו M. Weinfeld, "Jerusalem - A Political and ויינפלד, ירושלים Spiritual Capital", in: L.G. Westenholz (ed.), Capital Cities: Urban Planning and Spiritual Dimensions, Jerusalem 1998, pp. 15-40 [54]</page><page sequence="23">תכניות השיקום לשבי ציון: בין יחזקאל לזכריה ויינפלד, משפט מ' ויינפלד, משפט וצדקה בישראל ובעמים, ירושלים וצדקה תשמ"ה J.C. VanderKam, "Joshua the High Priest and ונדרקם, יהושע Interpretation of Zechariah 3", CBQ 53 (1991), pp.553-570 J.C. VanderKam, From Joshua to Caiaphas: High ונדרקם, מיהושע Priests after the Exile, Minneapolis 2004 לקיפא S. Sh. Tuell, The Law of the Temple in Ezekiel 40- טואל, חוק המקדש 48, Atlanta 1992 S. Sh. Tuell, "Haggai-Zechariah: Prophecy after טואל, חגי־זכריה the Manner of Ezekiel", in: P.L. Redditt and A. Schart (eds.), Thematic Threads in the Book of the Twelve, Berlin-New-York 2003, pp. 273-291 כתן, העיר אשר מ' כוגן, '"העיר אשר בחרתי' - ירושלים בראי הספרות 309-301 בחרתי הדבטרונומיסטית", תרביץ נה(תשמ"ו), עמי R. Kasher, "Anthropomorphism, Holiness, and כשר, האנשה Cult: A New Look at Ezekiel 40-48'', ZAW 110 .(1998). pp. 192-208 כשר, השליט בפרקי ר' כשר, "מעמדו ותפקידיו של השליט בפרקי הגאולה הגאולה שבספר יחזקאל", עיוני מקרא ופרשנות ט, רמת־גן תשס"ט, עמי 215-199 כשר, חגי ויחזקאל ר' כשר, "חגי ויחזקאל: אפוקליפטיסיזם, מעמד האלוהים ומה שביניהם", עיוני מקרא ופרשנות י, רמת־ גן תשע"א, עמי 383-361. נוסח אנגלי פורסם ב־59 VT 556-582 .2009), pp) לאטו, יאשיה A. Latto, Josiah and David Redivivus. The Historical Josiah and the Messianic Expectations 1992 of Exilic and Postexilic Times, Stockholm לוינסון, יחי מ-מח J.D. Levenson, Theology of the Program of 1976 Restoration of Ezekiel 40-48, Missoula ליוור, נשיא י' ליוור, "נשיא", אנציקלופדיה מקראית ה, ירושלים תשל"ח, עמי 983-978 [55]</page><page sequence="24">רימון כשר ,ליונשטס־ליכט, ש"א ליונשטם, י"ש ליכט, "רחמים, רחמי האל" -364 רחמים אנציקלופדיה מקראית ז, ירושלים תשל"ו, עמי 367 ליכט, קנאה י"ש ליכט, "קנאה, קנאת־ה', אל קנוא", אנציקלופדיה 198-196 מקראית ז, ירושלים תשל"ו, עמי C.L. Meyers and E.M. Meyers, Haggai, Zechariah ,מאיירס־מאיירם 1-8: A New Translation with Introduction and חגי וזכריה Commentary (AB), New York 1987 J. Milgrom, "The Unique Features of Ezekiel's מילגרום, התכונות Sanctuary", N.S. Fox et. al. (eds.), Mishneh המיוחדות Todah. Studies... in Honor of Jeffrey H. Tigay, Winona Lake 2009, pp. 293-305 מילגרום, מקדש י' מילגרום, "התכונות הייחודיות של מקדש יחזקאל יחזקאל מניין?" שנתון לחקר המקרא והמזרח הקדום יט 30-27 תשס"ט), עמי) R. Mason, "The Messiah in the Postexilic Old מסון, משיח Testament Literature", J. Day (ed.), King and Messiah in Israel and the Ancient Near East, Sheffield 1998, pp. 338-364 C. MacKay, "Zechariah in Relation to Ezekiel 40- מקקיי, זכריה 48", Evangelical Quarterly 40 (1968), pp. 497-210 ויחזקאל Th. Pola, "Form and Meaning in Zechariah 3", R. פולה, זכריה ג Albertz and B. becking (eds.), Yahwism after the Exile, Assen 2003, pp. 156-167 C.L. Patton, Ezekiel's Blueprint for the Temple of פטון, תכנית Jerusalem (Unpub. PhD diss., Yale University), המקדש 1991 A. Petitjean, Les Oracles du Proto-Zacharie, פטיזין, זכריה Paris-Louvain 1969 הראשון M.H. Floyd, "Zechariah and Changing פלויד, זכריה Views of Second Temple Judaism in Recent Commentaries", Religious Studies Review 25 (1999), pp.257-263 [56]</page><page sequence="25">תכניות השיקום לשבי ציון: בין יחזקאל לזכריה A.R. Petterson, Behold Your King. The Hope for פטרסון, הנה מלכך the House of David in the Book ofZechariah, New York-London 2009 D.L. Petersen, Haggai andZechariah 1-8. A פטרסן, חגי וזכריה Commentary (OTL), Philadelphia 1984 D.L. Petersen, "Zechariah's Visions: A פטרסן, חזונות Theological Perspective", VT 34 (1984), pp. 195- זכריה 206 D.L. Petersen, "The Temple in Persian Period פטרסן, מקדש Prophetic Texts", P.R. Davies (ed.), Second Temple Studies, 1. Persian Period, Sheffield 1991, pp. 124-144 W. Zimmerli, "Plans for Rebuilding After the צימרלי, תכניות Catastrophe of 586", in: idem., I Am Yahweh (ed. by W. Brueuggemann; trans. By D.W. Stott), Atlanta 1982, pp. 111-133,156-160 / קויפמן, תולדות י' קויפמן, תולדות האמונה הישראלית, כרך רביעי האמונה ד ספר ראשון, ירושלים־תל־אביב תש"ך S.L. Cook, Prophecy &lt;£ Apocalypticism. The קוק, נבואה Postexilic Social Setting, Minneapolis 1995 ואפוקליפטיסיזם W.H. Rose, Zemah and Zerubbabel. Messianic רוז, צמח וזרובבל Expectations in the Early Postexilic Period, Sheffield 2000 D.W. Rooke, Zadok's Heirs. The Role and רוק, יורשי צדוק Development of the High Priesthood in Ancient Israel, Oxford 2000 Th. Renz, The Rhetorical Function of the Book of רנץ, התפקיד Ezekiel (SVT 76), Leiden 1999 הריטורי Th. Renz, "The Use of the Zion Tradition in the תץ, מסורת ציון Book of Ezekiel5', R.S. Hess and G.J. Wenham ביחזקאל (eds.), Zion, City of Our God, Grand Rapids - Cambridge 1999, pp. 77-103 [57]</page></plain_text>