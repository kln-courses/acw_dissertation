<plain_text><page sequence="1">צלמיות־חרס של נשים שוכבות — שימוש ומשמעות מרים תדמור ברשימה זו, המוגשת בידידות ובהוקרה רבה ליוסף אבירם, אני שבה לדון בצלמיות־חרס של נשים ערומות בכנען בתקופת־הברונזה המאוחרת, צלמיות שאין עליהן שום סממן אלוהי, והן מעוצבות על־גבי לוחיות שצורתן מזכירה מיטה (איורים 4-1).' בשעתו, על־פי הקבלה לצלמיות מדיר אל־בלח ולמקבילותיהן המצריות, הגדרתי את הצלמיות האלו בתיאורים של נשים שוכבות על מיטות(תדמור 1981, עמי 84-79; 1982, עמי 173-139) והרגשתי, שהן מתגלות גם בשכבות יישוב וגם בקברים(שם, עמי 156 ו־170). לא אשוב לדון מחדש בהגדרות אלו, בתפוצתן של הצלמיות בכנען או בפירוט הנתונים האי־ קונוגראפיים, נושאים שכבר נדונו ברשימה הנ''ל. הפעם אביא דוגמאות אחדות מתרבויות המזרח הקדמון, בעיקר מן המחצית השנייה של האלף השני לפסה"ג, במגמה להבין מתוך השוואה והקבלה את משמעותן של הצלמיות ואת דרכי השימוש בהן גם בכנען. אך תחילה אציג כמה מן העקרונות הטבועים במחקר של צלמיות הנשים הכנעניות. אחת המגבלות העיקריות של הארכיאולוגיה כדיסציפלינה מדעית היא הקיטוע האופייני לה מעצם מהותה; המידע מגיע לידיו של הארכיאולוג בהיותו מקוטע, שכן ההרס הותיר רק חלק מן המציאות העתיקה, מה־גם שאין חופרים תל כולו או בית־קברות בשלימותו. ולבסוף, וגורם זה הוא בוודאי העיקר בקיטוע זה: השרידים החומריים, שהם אילמים במהותם, אין בהם כדי לשקף את המכלול התרבותי השלם של ימי־קדם, בין של הפרט ובין של החברה שבתוכה חי. שחזור ה''בלתי־נראה" התרבותי והרוחני, בהתבססו על שרידים חומריים בלבד, מותיר מירווח גדול של חוסר־ודאות, שלא בהכרח יתאמת"או יופרך על־ידי תגליות ארכיאולוגיות חדשות. אפשר היה לקוות, כי אמנות צורנית פטורה ממגבלות אלו, וכי דמות - ובעיקר דמות אדם — ניתנת ביתר קלות לזיהוי ולהבנה, שכן הדמות, כמו כתובת, היא אמצעי של תקשורת המגשר על־פני דורות. במיוחד יפה הדבר, למשל, לתרבותה של מצרים העתיקה, שנתברכה ב''לשון" צורנית ובסמליות, שהת קיימו בה במשך תולדותיה הארוכות, תוך השתנות איטית והדרגתית, פרט לשינויים מהותיים מתקופת ה"כפירה" של אחנאתון, וגם הללו, כפי שנראה, בהגבלה מסוימת. כן התקיים באמנותה של מצרים שילוב מבורך של דמויות עם כתובות מלוות ושל יצירות ספרות, וכך גם במיסופוטאמיה, שגם בה מסייעות יצירות ספרות בזיהוי דמויות האלים, על סמליהם, ובהבנת משמעותן(ויגרמן 1992). עם זאת אין להפריז ביכולתו של החוקר בן ימינו גם ביחס לתרבויות אלו: תחומים רבים נשארים סתומים מחוסר־הבנה גם כאשר לשון הכתובות מובנת, והנחות רבות בסוגיות דת ופולחן נותרות פתוחות לוויכוח. בכל הנוגע להבנת אמנותה של כנען המצב מסובך יותר, שכן הקיטוע הטבוע במהותה של הארכיאולוגיה פועל בה ביתר שאת: בגלל חורבן תדיר של שכבות יישוב, על ממצאיהן, שרד רק מעט מארמונותיה וממקדשיה, ואילו שוד ואיקונוקלאזם במשך הדורות הותירו רק שרידים מעטים מן הפיסול המו נומנטאלי שהיה מוצב בהם בשעתו. כתוצאה מכל אלה נותרו רק פסלונים מעטים של מתכת, בעיקר פסלוני־ברונזה, ואילו מספרן של צלמיות־החרס שנשתמרו רב יותר. צלמיות־החרס שרדו בעיקר מפני שלא היה להן ערך כלכלי, ואי־אפשר היה לעשות בהן שימוש משני. הצלמיות עצמן השתייכו לתחום הפולחן הביתי ולפולחן הקבורה, ולכן נעשו מחרס, ולא אחת עוצבו ברשלנות האופיינית למוצר זול והמוני. אדון כאן בצלמיות נשים שאין עליהן שום סממן אלוהי, אך ראוי לציין, שגם בצלמיות שיש בהן חיות מזהות וחפצי־לוואי כמותו של מכלול הסממנים מוגבלת, ואין בהם גיוון. גורמים אלה מקשים עלינו את זיהוי הדמויות המתוארות בהן. יתירה מזו, הצלמיות הכנעניות לעולם אינן נושאות כתובות נלוות, שיקלו עלינו את זיהוי דמויותיהן ואת הבנת משמעותן. זאת ועוד, גם היצירה הספרותית העיקרית של כנען — האפוס של אוגרית — איננה מסייעת בקביעת זהותן של הדמויות, שכן מעטים הנתונים המשותפים שבעזרתם ניתן לגשר בין האלים הקוסמים המתוא רים בה לבין הדמויות הסטאנדארטיות המתוארות בצלמיות־ החרס הקטנות. בבואנו ללמוד את דרכי השימוש בצלמיות־ החרס הכנעניות ואת משמעותן — הפעם של צלמיות הנשים השוכבות — מוטב אפוא לבדוק איך השתמשו בצלמיות דומות בתרבויות אחרות של המזרח הקדמון. במרוצת האלף השני, ובמיוחד בתקופת־הברוגזה המאוחרת, היו קשרים ערים בין הארצות, וסוג זה של פיסול זעיר היה משותף לכל המרחב, מאיראן ועד מצרים. אפתח במצרים, בקבוצת חפצים שנתגלתה בחפירות אל־עמארנה(איורים 6-5; וראה פיט ווולי 1923, עמי 25-24, לוח 12 ! 5-4). בשנת 1921 המשיכו החופרים האנגלים פיט ווולי את החפירות הגרמניות במרכז העיר אל־עמארנה. בין השאר חפרו את בית מם' 49.21 ν, העומד בפינה הצפונית־המזרחית של</page><page sequence="2">צלמיות־חרס של נשים שוכבות — שימוש ומשמעות 291 איור 1 ו צלמית־חרס של אישה שוכבת מתל מסד (מאוספי רשות העתיקות; מתור: תדמור 1982, עמי 152, לוח 6) איור 2: צלמית־חרס של אישה שוכבת מתל מסה מראה מן הצד (מתוך: תדמור 1982, עמי 153, לוח 6א) שכונה שתוחמים אותה"רחוב α" במערב, "רחוב הכוהן הגדול" במזרח ו"רחוב c" בדרום(שם, לוח 1). ביתו של רע־נו־פר, "אשר על סוס המלך", היה בית העשירים בשכונה זו, ואילו הבית שאנו דנים בו היה אחד הבתים הקטנים. וכך הוא מתואר בפרסום(התרגום שלי): בקיר המערבי של החדר המרכזי [Central Hall] נמצאת מגרעת 1נישה] עם ספינים [צבועים] אדום, צהוב ואדום. לימים הוקפה פינה זו של החדר בקיר פינתי, שתחם שטח קטן: דומה, שגרם של ארבע מדרגות, הצמוד אל הקיר המערבי ופונה דרומה, הוליך אל ראש השטח המותחם הזה. כל !החדרון] הזה נראה יותר כמקומ־פולחן קטן איור 3: צלמית־חרס של אישה שוכבת מתל זרור (מאוספי רשות העתיקות; מתוך: תדמור 1982, עמי 160, לוח 9) ^dSBl—iBE! איור 4: הצלמית מתל זרור; מבט מן הצד מאשר מבנה של גרם־מדרגות. גרמ־המדרגות הרגיל של הבית נמצא ממזרח לחדר המרכזי. חפצים: [נתגלו] תליון של פאיאנס צהוב בצורת תלתן וקמיע של פאיאנס כחול בצורת האל בס עם מצלתיים. קבוצת החפצים המפורטת להלן נתגלתה ביחד בארון קטן מתחת למדרגות, מעל לשכבת חול שחור ומפויח: אסטילה של אבן־גיר, לוח 2: χπ, המראה בצבע אישה וילד סוגדים לתואריס: הצבעים אדום, צהוב ושחור; גובהה 118 מ"מ, 21/424; צלמית־חרס של אישה ערומה, לוח 4; χπ, עם פאה ועם עיטור ראש בצורת חרוט, השדיים מודגשים, כפות הרגליים אבדו; גובה 130 מ"מ, 21/427; שגי דגמים של מיטות מחרס, לוח χπ, ציור 5,</page><page sequence="3">292 מרים תדמור איור 5: צלמית־חרס של אישה שוכבת ודגם של מיטה מתל־עמארנה; אורך המיטה 16 ס"מ ואורך הצלמית 13 ס"מ (ציירה כרמן הירש על־פי פיט ווולי 1923, לוח 5-4:12) איור 6: צלמית של אישה השוכבת על מיטה מאל־עמארנה (באדיבותו של המוזיאון לאמנות בסינסינטי) עם חיפוי לבן ופסים אדומים, כ־160 מ"מ, 21/425 ו־426. קמפ, החופר באל־עמארנה בשנים האחרונות, העיר — בהס תמכו על יומני החפירה של וולי ופיט — כי בקבוצה זו היו שתי צלמיות, ולא אחת, צלמית של אישה לכל דגם של מיטה (קמפ 1991, עמי 305, הערה 64; עמי 346). קבוצת ממצאים זו מבית אחד באל־עמארנה נוסכת אור על מנהגי הפולחן הביתי ועל תפקידן של צלמיות הנשים בו. ברור, כי בביתה הקצתה המשפחה מקום מיוחד לפולחן, שהיה מיועד בעיקר לאישה, אם הבית; במקום זה הניחה אסטילה קטנה, המוקדשת לאלה תואריס, האלה שתוארה בדמות סוס־היאור והיתה פטרונית הנשים וסייעה להן בלידה. ובאשר לצלמיות, בעת החפירה אמנם לא נתגלו בהיותן שכובות על מיטות, אך מקובלת הדעה, כי במקורן, בעת שימושן בפולחן הביתי, הונחו על מיטות כדי לתאר נשים שוכבות. בשנת 1921 קיבל המו זיאון לאמנות בסינסינטי צלמית אחת ומיטה אחת במתנה מן Egypt Exploration Fundn. ואכן, הצלמית מוצגת שם עתה בהיותה שוכבת על המיטה.2 ראויה לציון מיוחד העובדה, כי האלה תואריס תוארה באסטילה ביתית שהוצבה באל־עמארנה, העיר שבה הפולחנים המצריים המסורתיים היו אסורים, כביכול. וכבר הדגישו החוקרים, שתליונים, קמיעות וצלמיות בצורת תואריס ובצורת בס היו שכיחים מאוד בעיר זו של אחנאתון, שהוסיפה להתקיים במשך זמן־מה גם בימי יורשו תותענחאמון. הדת הרשמית החדשה לא מחקה, כנראה, את האמונות העממיות העתיקות ואת הפולחנים הביתיים, שהיו נפוצים בקרב הנשים, והללו הוסיפו להיעזר כאלוהויות ובדימונים, מגיניהן &lt;קמפ 1991, עמי 262). הקמיע בצורת בס מבית 49.21 ν וממצאים מבתים רבים אחרים מוכיחים כמה נפוץ היה השימוש בדמויות אלו (פיט ווולי 1923, עמי 76,70, 88-86,79-77 ועוד; בורכארדט וריקה 1980, דוגמאות רבות של בס בצורות שונות). רשימות הממצ אים מעידות, כי דמותו של בם היתה הפופולארית ביותר ושימשה כמעט בכל בית. בבית אחד נתגלו 14 תליוני בס(שם, עמי 85, מס' 482), ובבית אחר נמצאו 4 תליונים מסוג זה(שם, עמי 191, מס' 471); כן נתגלו צלמיות בס, תבניות לצלמיות ועוד. דמותה של תואריס היתה שכיחה פחות, וכמוה גם צלמיות הנשים הערומות. מבחינת העיצוב ניתן לסווג את צלמיות הנשים הערומות ממצרים לשני טיפוסים עיקריים, שהיו שניהם שכיחים למדי בתקופת הממלכה החדשה. הטיפוס האחד כלל צלמיות נשים שהיו מניחים אותן על דגמי מיטות, דוגמת הצלמיות שנתגלו במכלול הנזכר מאל־עמארנה. באל־עמארנה עצמה נתגלו עש רות צלמיות מטיפוס זה(פינץ' 1983, עמי 411). בבית 49.21 ν ובבתים אחרים נמצאו גם מיטות לצד הצלמיות (בורכארדט וריקה 1980, עמי 164 ו־220; פינץ' 1983, עמי 411, הערה 39), אך בבתים רבים נתגלו צלמיות ושברי צלמיות ללא דגמי מיטות(בורכארדט וריקה 1980, עמי 69-68,66,52, 134, 203, 206, 209, 217, 220, 246 ועוד), ואילו בבתים אחרים נתגלו דגמי מיטות ללא צלמיות(שם, עמי 206,169,152,137,110, 251 ועוד). בטיפוס השני מתוארת האישה בהיותה שכובה על מיטה; האישה והמיטה מעוצבות בצלמית אחת. לעתים יש רגליים למיטה, ולעתים אינה אלא גוש מלבני של חרס או של אבן, בעל מסד מתרומם לרגליים וכרית לראש. המזרן מתואר בדגם צבוע של פסים מצטלבים. ואריאנט אחד של צלמיות אלו מתאר אישה ולידה דמות קטנה של ילד. לעתים האישה מיניקה תינוק, על־פי־רוב בשד השמאלי; יד ימינה מחזיקה את ראשו או מגישה לו את השד ליניקה (ראה לאחרונה פינץ' 1983, עמי 409-407; ושם ביבליוגראפיה). צלמיות הנשים הערומות ממצרים נתגלו גם בקברים וגם באתרי יישוב. על דיר אל־מדינה כותב ברייר, כי באתר זה</page><page sequence="4">צלמיות־חרס של נשים שוכבות — שימוש ומשמעות 293 ובבית־הקברות שלו נתגלו יותר צלמיות נשים ערומות מאשר בשאר אתרי מצרים שנחשפו עד אז. נתגלו שם גם דגמים של מיטות, המזכירים את הדגמים מאל־עמארנה(ברייר 1939, עמי 139-138; לוחות 57 : 142,' 59). צלמיות ומיטות דומות נתגלו גם במדינת האבו. לעתים דפנות המיטות הללו מעוטרות; המוטיבים המופיעים בהן כוללים דמות של אישה ערומה העומדת בספינה על רקע של צמחייה עשירה וכן דמויות של האל בס(הלשר 1954, עמי 11, ציור 13; עמי 12, ציור 14). חוקרים רבים דנו במשמעותן של הצלמיות האלו; נראה לי, שמיגוון דעותיהם משקף מן־הסתם את הגישות השונות לפס־ לוני הנשים הרווחות בימינו. לדברי ברייר כבר כינה מאספרו את הצלמיות האלו בשם "פילגשים"(ברייר 1939, עמי 138). הורנבלובר (1929, עמי 42-40) דחה את הפירוש הרואה בהן פילגשים וקשר אותן לדמותה של "האלה האם". ואכן, הכינוי "פילגש" והמשמעות הנובעת ממנו על ייעודן של הצלמיות זכו במרוצת הזמן לביקורת, וחוקרים רבים חלקו על כך. הלק, למשל, דחה את האפשרות שהמדובר בפילגשים בציינו, כי הצלמיות מטיפוס הצלמית מאל־עמארנה נתגלו בקברי נשים; הוא אף פקפק במשמעות זו לגבי צלמית המתארת אישה וילד מן הטיפוס השני, גם כאשר צלמית כזו נתגלתה בקבר של גבר (הלק 1975, עמי 685-684; Beischiaferin); פראגקפורט ופנדלברי(1933, עמי 99) ראו בצלמיות הנשים צעצועים, והם מונים אותם בין הממצאים השכיחים בחפירותיהם באל־ עמארגה. בונט(1952, עמי 94: Beischiaferin) ניתח צלמית שגילה פיטרי בשעתו בממפיס. נראות בה שתי נשים: אחת גדולה ואחת זעירה. לדברי פיטרי הן שוכבות על מיטה(פיטרי 1909, לוח 35). בונט סבור, ששתי הדמויות עומדות ב"נאוס". הדמות הגדולה מתארת, לדעתו, אלה (בהכרח אלה שהיתה זרה במצרים, שכן אין לה שום סממן שיעיד על היותה אלוהות, בוודאי לא אלוהות מצרית); בדמות הקטנה ראה את האישה בעלת החפץ (אך ראה הלק ואוטו 1975, עמי 685-684). לאחרונה נעזרו קיל ואוהלינגר בצלמית מממפיס כדי להוכיח על דרך ההקבלה, שצלמיות כנעניות דומות מתארות אף הן אלות עומדות, ולא נשים שוכבות כפי שהצעתי(קיל ואולינגר 1992, במיוחד עמי 116-114, ציורים 123 ו־125). אך צודקים, לדעתי, החוקרים הטוענים, כי הצלמית מממפיס, וכמוה גם צלמיות אחרות מאותו סוג, מתארות נשים עומדות, וכי אין לקשור את הצלמית הזאת, שבה הלוחית מעוצבת בפרטים אדריכליים של בניין, עם צלמיות הנשים השוכבות(דיון נרחב על צלמיות מן הסוג הזה ראה מזר 1982, עמי 115-113; 1985, עמי 18-5). רבים מייחסים לצלמיות הנשים השוכבות משמעות אירו־ טית, ויש חוקרים הרואים בהן חפצי־הקדשה בקשר לעיבור, הריון ופוריות ובהקשר כללי של חיי משפחה והמשכיותה. לאחרונה עסקו שגי חוקרים בנושא זה, ושניהם מתייחסים לדעות קודמיהם ודנים בהן. בהתייחסו לקבוצה מאל־עמארנה כותב קמפ, ששתי הצלמיות ושתי המיטות מייצגות קבוצת ממצאים גדולה, הקשורה בפולחן ביתי, שמרכזו היה עולמה של האישה, ובמיוחד הסכנות והמסתורין של הלידה (קמפ 1989, עמי 305). הוא מסתמך במידה רבה על מקבילות אנתרופולו גיות &lt;קמפ 1979, עמי 53-51). ג'ראלדין פינץ', שעסקה לאח רונה בהרחבה בצלמיות הנשים מדיר אל־מדינה ומאל־עמארנה, סוקרת את דעות קודמיה בסוגיה זו(פינץ' 1983, עמי 410 413). היא מקבלת את דעתו של קמפ על משמעותן של הצלמיות ומוסיפה עליה בעקבות חוקרים אחרים. לדעתה אלו צלמיות פוריות, בעלות חשיבות גם לתחום חיי המשפחה והמשכיותה וגם לתחום האירוטיקה וחיי המין. הצלמיות אינן מתארות את האלה חתח'ור, שכן מבחינה צורנית אי־אפשד לזהות את הדמויות האלו עם האלה, והקשר עמה היה עקיף. הבאתי את הקבוצה מאל־עמארנה כדוגמה של השימוש בצלמיות נשים בפולחן הביתי. המכלול השני שאביא להדגמת השימוש בהן בטקסים ובפולחן הקבורה בא מן הקצה השני של המזרח הקדמון: משושן שבאיראן. בשנת 1922 פרסם מקקנם דין־וחשבון מסכם על חפירותיו בשושן בשנים 1914, 1921 ו־1922 (מקקנם 1922, עמי 133-132). בין כדי־הקבורה הרבים שנתגלו בארמון האחמני של האפדנה היה כד אחד שהיה חתום בפקק־חרס ומדופן בביטומן, ולצדו להב וגרעין של צור. הכד הכיל עצמות של שני ילדים, ועמם 3 צלמיות נשים, דגם זעיר של מיטה בעלת ארבע רגליים וצלמית של נגן ערום ומזוקן. מקקנם תהה אם אלה צעצועים או חפצי־הקדשה(והשווה וולי 1955, עמי 248). על־פי מספרי הרישום הצליחה אנייס ספיקט לזהות את החפצים שנתגלו בתוך הכד ופרסמה את ציוריהם במכלול הצלמיות הגדול משושן(ספיקט 1992, עמי 170, 229, 244 ו־249). הצלמיות מתארות נשים ערומות, התומכות את חזותיהן בידיהן. תסרוקתן גבוהה ומפוארת, והן עונדות תכשי טים. הן מתוארות בתנוחה חזיתית מלאה, וכפות רגליהן נשענות על מסד, כנראה מסד אלכסוני(שם, לוחות 71 : 576; 987:115; 1043:121). הנגן מתואר בדמות של גמד עקום־ רגליים, המנגן על לאוטה. צורתו של הגמד דומה לזו של האל בס המצרי(שם, עמי 248; קולון וקילמר 1980, עמי 14, לוחות 7-5). המכלול הוא מן המחצית השנייה של האלף השני לפסה"נ, כלומר, פרק־זמן המקביל באופן כללי לתקופת־ הברונזה המאוחרת בארץ־ישראל ולימי הממלכה החדשה במצ רים. בשילוב הצלמיות והמיטה מזכיר מכלול זה את הקבוצה מאל־עמארנה, בין אם היו אלה חפצי־משחק של ילדים שנפטרו ובין אם שימשו בטקסי קבורה ומוות. ואכן, נראה לי, שגם צלמיות אלו מתארות נשים שוכבות. במקרים אחדים מצביעה ספיקט - ובצדק רב, לדעתי — על אמצעים עיצוביים מסוימים שנועדו לסמל שכיבה: תוספת של בליטה או שתיים על גב הלוחית, מאחורי הראש, במגמה לייצב את הלוחית בתנוחה אופקית ולתאר את האישה בתנוחת שכיבה(ספיקט 1992, עמי 64, לוח 49 : 343 ועוד). כן מזכירה ספיקט "סרט" בולט של חרס, שמונח עליו ראשה של האישה השוכבת, והוא מתאר את מראשותיה של המיטה (שם, עמי 87 ו־109; לוח 75 : 625). ספיקט מציינת, כי בצלמית 575 (עמי 104, לוח 71) קצה</page><page sequence="5">294 מרים תדמור הלוחית מתעגל, ולכן אי־אפשר היה להעמיד את הצלמית והיה צריך להשכיבה, וגם האישה מתוארת אפוא בשכיבה. אם נבדוק צלמיות אחרות משושן על־פי אמת־מידה זו של מסד אלכסוני מתרומם, עלינו להסיק, שצלמיות רבות מתארות נשים שוכבות (לדוגמה; שם, לוחות 61-59; 67-66; 71; 77; 82 : 704; 115 : 982, 987; 116 :989; 1013:118; 121 ;1043), וביניהן גם הצלמיות שנתגלו בכד־הקבורה שנזכר לעיל. ובאשר למשמ עותן של הצלמיות, במכלול העשיר של צלמיות הנשים הערומות משושן אין ולו אישה הרה אחת, תופעה מוזרה אם אמנם היו אלו צלמיות פוריות(שם, עמי 227). בהקשר זה של מנהגי־קבורה ראוי להזכיר עוד מנהג, אף שהוא חריג מבחינת זמנו, שכן הוא מן התקופה הפארתית. עוד בשנת 1930 פרסם לגרן מכלול של צלמיות־חרס מניפור. אותנו מעניינים כמה ארונות־מתים שהוא מכנה אותם slipper shaped (לגרן 1930, עמי 17; לוחות 11 ;70-68; 12 :72a-b; 13 :18-17 ;73a-b, ρ; כן ראה מקקאון ואחרים 1978, לוח 10-5:75). פניהם של ארונות אלה מחולקים למישטחים ממוסגרים, ובכל מישטח מופיעה דמות של אישה ערומה, המחזיקה את שדיה, וכפות־רגליה נשענות על מסד אלכסוני. לעתים מתוארות גם נשים לבושות, המנגנות בחליל כפול או בטמבורין. לגרן שואל: "האם המישטחים הממוסגרים הללו הם מיטות כה רבות? האם יש קשר סמלי בין הדמות הערומה לבין הנפטר?" הבאתי את הדוגמה הזאת כדי להראות, כי השימוש בדמות אישה כחלק ממנהגי־הקבורה נמשך גם בתקופות מאו חרות, אף שלבש צורה שונה(על דמויות נשים על סארקופאגים מצידון ומסיציליה ראה תדמור 1982, עמי 165). הדוגמה האחרונה של השימוש בצלמיות נשים שתידון כאן באה מחפירות מסכנה־אמר(Meskene-Emar) (מארגרון 1976, עמי 206-205 ו־222, ציור 12, לוח 111; 1993, עמי 210). באתר זה נתגלו דגמי־חרס רבים של בתים ושל מגדלים, שיש לייחסם לשלהי תקופת־הברונזה המאוחרת, כפי הנראה למאה הי"ג. הם עוצבו על פריטיהם האדריכליים, ועל קירותיהם הודבקו לפעמים צלמיות נשים ערומות. ידי הנשים האלו מתוחות לאורך הגוף; החזה מתואר, אך אברי־המין אינם מובלטים. הן מפוסלות בתנוחה חזיתית מלאה, וכאשר נשתמרו כפות־ הרגליים, הן מונחות על מסד מורם. הנשים עונדות מחרוזות ועגילים (מארגרון 1976, עמי 205, ציורים 7-6). מארגרון מציין, שתסרוקותיהן מצביעות על השפעה מצרית (שם, עמי 207-206), אך נראה לי, שניתן למצוא להן מקבילות בין צלמיות הנשים שרווחו במרחב סוריה-ארץ־ישראל, ואולי אף בין הצלמיות מן הערים הקרובות למסכנה־אמר, כמו, למשל, הצלמיות מתל מומבקת שעל הפרת התיכון (אורתמן וקינה 1974, עמי 91, לוחות 36-35; קינה ושטויארוואלד 1980, עמי 215-214, לוח 13) ומאללח (וולי 1955, לוח lvi, ובמיוחד c ו־0). הדגמים האלה נתגלו בבתים פרטיים, וכמוהם גם צלמיות נשים; מארגרון מגיח, ששימשו בפולחן ביתי(מארגרון 1976, עמי 232-231; 1993, עמי 210). הבאתי דוגמאות אחדות של צלמיות נשים שוכבות שהיו שכיחות מאוד בארצות מוצאן, במגמה להצביע על האו ניברסאליות של הופעתן ברחבי המזרח הקדמון במחצית השנייה של האלף השני לפסה"נ. בחרתי צלמיות שמקום מוצאן ברור, ומכלולן מתועד היטב, שכן נתונים אלה מקילים עלינו את הבנת השימוש בהן. כן הדגשתי פרטי עיצוב מובהקים שבאמצעותם היה נהוג לתאר נשים שוכבות. עם זאת ראוי לזכור, כי בדוגמאות שהבאתי אין לראות בהכרח מקבילות ישירות לצלמיות הכנעניות; בראש ובראשונה הן באות לסמן, כי בעיצוב של צלמיות הגשים השוכבות כנען לא היתה שונה בהרבה משכניה הקרובים והרחוקים. מחמת הקיטוע שנזכר בראשית רשימה זו קשה לצפות, כי יימצא באו־ץ־ישראל ממצא כה שלם כמו, למשל, הקבוצה מחפירות אל־עמארנה. מכלול זה, שנשתמר היטב בתוך מבנה ששרד בשלימותו, נוסד אור על דרכי הפולחן של משפחה מצרית בביתה. גם דגמי הבתים מחפירות מסכנה־אמר שייכים, כאמור, לתחום הפולחן הביתי. המכלול מחפירות שושן והסאר־ קופאגים המאוחרים מניפור, לעומת זה, שייכים לתחום מנהגי־ הקבורה. אך בשניים אלה בוודאי לא מוצו כל תחומי השימוש בצלמיות הנשים הערומות. במקדש בשכבה νπ באללח נתגלו 5 צלמיות כאלו, כולן מדפוס אחד(ודמות אחת של גבר), שהיו דבוקות בדופן של כן גדול. פרטיהן הסגנוניים של הדמויות מוכרים היטב: גם אלו נשים ערומות בעלות תסרוקת גבוהה ומפוארת, והן מחזיקות את חזותיהן בידיהן(וולי 1955, עמי 248, לוח lviii). זאת ועוד, במחצית הראשונה של האלף השני לפסה"נ השתמשו גם האופים בארמון המלכותי של מארי בתבניות של נשים ערומות בבואם להכין מאפה לסועדים, בין אם בתבניות של נשים יושבות או שוכבות על מיטות ובין אם בתבניות של נשים עומדות, המנגנות בטמבורין(פרו 1959, עמי 57-56,38 ו־72-70, לוחות χχιχη χιχ; מארגרון 1993, עמי 195). אנו רואים אפוא, כי לדמויות הנשים הערומות, כולל הנשים השוכבות, היה שימוש בתחומי חיים שונים ומגוונים (סטון 1987, עמי 117-116). למצרים היו, כאמור, דרכי־עיצוב שונות כדי לתאר מיטות והשוכבים עליהן. עתים מתוארת אישה עתים מתואר זוג, לפע מים בסצינות אירוטיות מובהקות. תיאורים אלה עוצבו ביחידה אחת, בדרגות שונות של ריאליזם. מלבד זה נמצאו צלמיות של נשים שנעשו בנפרד והונחו על מיטות, דוגמת הצלמיות מאל־ עמארנה. גם באמנות מיסופוטאמיה ואיראן היה גוון דומה בתיאורי אגשים שוכבים על מיטות(וולי 1965, לוחות 31-29; וולי ומאלוואן 1976, לוחות 88-66; ציגלר 1962, עמי 156 165; מקקאון ואחרים 1967, עמי 6-3, לוח 144; מורי 1975, עמי 96-91, לוח χχν; ספיקט 1992, לוחות 156-150). והשווה גם דמות של אל — אולי נרגל — השוכבת בסארקופאג(בלק וגרין 1992, עמי 136, תצלום 112).נ דומה, כי בכנען המיגוון הצורני היה דל יותר. אין ספק, כי הכנענים הכירו את הסגנון המצרי, ולא רק דרך מגעיהם עם המצרים בארצם. בדיר אל־בלח שבדרום הארץ</page><page sequence="6">צלמיות־חרס של נשים שוכבות — שימוש ומשמעות 295 נמצאו צלמיות של נשים שוכבות על מיטות שעוצבו בסגנון מצרי(תדמור 1982, עמי 148-140). דוגמאות נוספות נתגלו בחפירות בית־שאן. בצלמית אחת מתוארת אישה ולשמאלה ילה היא שוכבת על מיטה בעלת ארבע רגליים. בצלמית אחרת אין רגליים ל"מיטה"(רו 1940, לוח 11: xxxv, עמי 81, מס' 11; עמי 82, מס' 16; אישה ללא ילד מתוארת שם במס' 17). צלמיות אלו, הבאות מריכוזי אוכלוסייה מצרית בכנען, בוודאי נועדו לשימושם של המצרים שחיו אז בכנען. צלמית מס' 11 נעשתה מטין מקומי, דבר המעיד, שגם צלמיות שסגנונן מצרי נוצרו בבתי־יוצר שבתחומי בית־שאן עצמה.4 צלמיות הנשים השוכבות, לעומת זה, שנועדו לתושבים המקומיים בכנען, מתארות שכיבה על־ידי שילוב של דמות, המוקפת לעתים מסגרת, ושל לוחית רחבה, שצורתה מזכירה מיטה (תדמור 1982, עמי 157-156; וייפרט 1988, עמי 305). בשעתו פירטתי את האמצעים ששימשו לתיאור מיטה; (א) לוחית שקצה האחד מתעקם ומתרומם; (ב) לוחית שבולט ממנה מסד אלכסוני (איורים 4-1; שתי הנשים מחזיקות את כפות דגליהן). אגב, מיטה בעלת גב ומשענות מן האלף הראשון לפסה''ג נתגלתה בבית־שמש(גראנט 1934, עמי 96, לוח χχιν, מס' 33-4-106). את שני פרטי העיצוב הנ"ל אפשר למצוא גם בצלמיות הנשים משושן, ממיסופוטאמיה ומסוריה; לעתים נוספו להם גם "כריות" ובליטות בגב הלוחית(ראה לעיל, הממצא משושן). בראש ובראשונה שימשו צלמיות הנשים השוכבות בפולח נים אישיים: בתחום הבית ובתחומים הקשורים במוות — תחומי החרדות, התקוות והאמונות העממיות המרומזים בתליו־ נים ובקמיעות, שנועדו להרחיק בדרכי מאגיה פורענות ואסון ולהבטיח חיי אושר, בריאות ופוריות. על הקמיעות תוארו צורות דימוניות, על־אנושיות, ואילו צלמיות־החרס הנדונות כאן מתארות דמויות אנושיות(מורי ופלמינג 1984, עמי 78 81; והשווה עכשיו ויגרמן 1992, עמי 188-143). רק העיצוב בעירום, התנוחה בשכיבה, המכלול ומקום המוצא מבהירים את משמעותן של דמויות אנושיות אלו. לצלמיות אלו, שכולן נעשו בדפוסים, היו תפוצה גיאוגראפית גדולה וגם המשכיות כרונולוגית. הן ידועות מאתרים שונים במיסופוטאמיה ובאיראן משלהי האלף השלישי, והן פשטו ברחבי המזרח הקדמון במרוצת האלף השני לפסה"ג. שכיחותן מעידה מה רבים היו שימושיהן. ובאשר למשמעותן של צלמיות הנשים השוכבות מכנען, כמעט אין ביניהן, כאמור, תיאורים של נשים עם ילדיהן והנקה או תיאורים של הריון ולידה (בק 1986, לוח χπ). נראה לי אפוא, כי העובדה שבצלמיות אלו מתוארות רק נשים בשכיבה ובעירום העונדות תכשיטים מלמדת, כי בראש ובראשונה היתה להן משמעות של סגולה לאהבה ולחיי המין, ולו גם בחיי המשפחה; השמירה על הנשים והדאגה להמשכיות המשפחה היו בבחינת פועל יוצא מכל אלה. ואם אכן כך הדבר, יכלו הצלמיות לשמש נשים וגברים כאחד, ויכלה להיות להן משמעות גם בטקסים של קבורה ומוות. אם נתייחס לסוגיה זו בספרות מאוגרית ונגזור, ולו רק במקצת, ממעללי האלים על מנהגי בגי התמותה, אין ספק, כי הכנענים היו מודעים היטב להיבטים האירוטיים בחייהם.5 הערות 1. חיבור זה נכתב בסיוע קרן אסתר ושמעון גלדוורט מניריורק. אני אסירת תודה לאסנת מיש־ברנדל על הסיוע בעת כתיבת רשימה זו ועל הערותיה לכתב־היד וכן לטלי אורנן, שקראה אף היא את כתב־היד. כרמן הרש ציירה את הצלמית ואת המיטה על־פי פיט ווולי 1923, לוח 4:12—5. התצלומים באיורים 3-1 נעשו בידי נחום סלפק, והם מתפרסמים באדיבותו של מוזיאון ישראל. 2. אני מודה לד"ר גלן מרקו, אוצר האמנות הקלאסית ואמנות המזרח הקרוב במוזיאון לאמנות בסינסינטי שבארצות־הברית, על עזרתו ועל הרשות לפרסם כאן את תצלום הצלמית והמיטה מאל־עמארנה(איור 6). 3. אני מודה לגב' מור דה־שאונזה, אוצרת עתיקות המזרח הקדמון במוזיאון האוניברסיטאי של אוניברסיטת פנסילווניה, על שהעמידה לרשותי את האוספים מאור ומניפור, לפרוס' ד' או־קונור, שהרשה לי לבדוק את הצלמיות המצריות באוספי מחלקתו, וללי־אן בדל על עזרתה הרבה בימי עבודתי שם. 4. תודתי נתונה לדייר פטריד מקגברן, חוקר במרס למדע שימושי (masca) ובמחלקה למזרח הקרוב במוזיאון של אוניברסיטת פנסילווניה, שהואיל למסור לי את תוצאותיהן של בדיקות האקטיבאציה של נויטרונים לפני פרסומן. 5. ספרה של ג' פינץ' Votive Offerings to Hathor, שיצא לאור בשנת 1993, לא היה בידי כאשר נכתבה רשימה זו ונמסרה לדפוס. ביבליוגראפיה w. Orthmann 8c H. Kuhne, = 1974 אורתמן וקינה "Mumbaqat, 1973", MDOG, CVI (1974), pp. 77-97 H. Bonnet, Reallexikon der agyptischen = 1952 בונט Religionsgeschichte, Berlin 1952, pp. 93-95 l. Borchardt &lt;fe H. Ricke, Die = 1980 בורכארדט וריקה Wohnhauser in Tell el-Amarna, Berlin 1980 J. Black Sl A. Green, Gods, Demons = 1992 בלק וגרץ and Symbols of Ancient Mesopotamia, Avon 1992</page><page sequence="7">296 מרים תדמור P. Beck, "A New Type of a Female = 1986 בק Figurine", in: M. Kelly-Buccellati et al. (eds.), Insight Through Images, Malibu 1986, pp. 29 34; PI. 12 B. Bruyere, Rapport sur les fouilles = 1935-1934 מ־ייר de Deir el Medineh (1934-1935), Cairo 1939 E. Grant, Rumeileh, III, Haverford = 1934 גראנט 1934 G. Hornblower, "Predynastic Fig- = 1929 הורנבלובר ures of Women and Their Successors", Journal of Egyptian Archaeology, XV (1929), pp. 29-47 W. Helck 8l E. Otto, Lexikon derAgyp- = 1975 הלק tologie, Wiesbaden 1975 U. Holscher, Post-Ramessid Remains, Chi- 1954 הלשר cago 1954 L. Woolley, Alalakh, Oxford 1955 = 1955 וולי Idem, Ur Excavations, VII (British Mu- — 1976 מלי seum Publications), London 1976 L. Woolley Sl M. Mallowan, Ur = 1965 מלי ומאלמאן Excavations, VIII (British Museum Publica tions), London 1965 F.A.M. Wiggermann, Mesopotamian = 1992 ויגרמו Protective Spirits, Groningen 1992 H. Weippert, Palastina in vorhellenis- = 1988 וייפרט tischer Zeit, Munich 1988 L. Legrain, Terra-Cottas from Nippur, = 1930 לגרן Philadelphia 1930 J. Margueron, "Maquettes architec- = 1976 מארגרון turales de Meskene-Emar", Syria, LIII (1976), pp. 193-232; Pis. I-IV J.-C. Margueron, "Maquette architec- = 1993 מארגתן turale"; "Moule domestique avec femme soute nant ses seins", Syrie, Nantes 1993, pp. 195, 210 P.R.S. Moorey, "The Terracotta Plaques = 1984 מורי from Kish and Hursagkalama c. 1850 to 1650 B.C.", Iraq, XXXVII (1975), pp. 79-99 p.r.s. Moorey &lt;fe s. Fleming, = 1984 מורי ופלמינג "Problems in the Study of the Anthropomorphic Metal Statuary from Syro-Palestine before 330 B.C.", Levant, XVI (1984), pp. 67-90 מזר 1982 = ע' מזה "לוחיות־טין המתארות אלה הניצבת .115-113 בחזית מקדש", קדמוניות, טו(תשמ"ג), עמי A. Mazar, "Pottery Plaques Depicting = 1985 מזר Goddesses Standing in Temple Facades", Mich manim, II (1985), pp. 5-18 d.e. McCown, R.c. Haines 8l = 1978 מקקאון ואחרים R.D. Biggs, Nippur, II, Chicago 1978 M.R. Mecquenem, "Fouilles de Suse", = 1922 מקקנם Revue d'Assyriologie et d'Archeologie Orientate, XIX (1922), pp. 109-140 E. Stone, Nippur Neighborhoods, Chi- = 1987 0ט1ן cago 1987 A. Spycket, Les Figurines de Suse, = 1992 ספיקט Paris 1992 T.E. Peet Sl C.L. Woolley, The City = 1923 פיט יוילי of Akhenaten, London 1923 F. Petrie, Memphis, I, London 1909 = 1909 פיטרי G. Pinch, "Childbirth and Female = 1983 פינץ' Figurines at Deir el-Medina and el-cAmama", Orientalia, LII (1983), pp. 405-414 H. Frankfort Sl j.d.s. = 1933 פראנקפורט ופנדלבדי Pendlebury, The City of Akhenaten, II, London 1933 A. Parrot, Mission archeologique de Mari, = 1959 פרו II: Le Palais, Paris 1959 C. Ziegler, Die Terrakotten von Warka, = 1962 ציגלר Berlin 1962 d. Coiion Sl a.d. Kilmer, "The = 1980 קולון וקילמר Lute in Ancient Mesopotamia", British Museum Year Book, IV, London 1980, pp. 13-23 O. Keel Sl C. Uehlinger, "Got- = 1992 קיל ואולינגר tinnen, Gotter und Gottessymbole, Freiburg Basle-Vienna 1992 H.Kuhne&amp;H. Steuerwaid, = 1980 קינה ושטויארוואלד "Das Nordost-Tor von Tell Mumbaqat", in: J.-C. Margueron, Le Moyen Euphrate, Leiden 1980, pp. 203-215 B.J. Kemp, "Wall Paintings from the = 1979 קמפ Workmen,s Village at El-Amarna", Journal of Egyptian Archaeology, LXV (1979), pp. 47-53 Idem, Ancient Egypt, London-New York = 1989 קמפ 1989 H.J. Kantor, "A Bronze Plaque with = 1962 קנטור Relief Decoration from Tell Tainat", Journal of Near Eastern Studies, XXI (1962), pp. 93-117 A. Rowe, The Four Canaanite Temples of = 1940 רו Beth-Shan, Philadelphia 1940 תדמור 1981 = מ' תדמור, "צלמיות תבליט של נשים בתקופת הברונזה המאוחרת בכנען"' אדץ־ישראל, טו, .84-79 ירושלים 1981, עמי M. Tadmor, "Female Cult Figurines in = 1982 תדמור Late Canaan and Early Israel - Archaeological Evidence", in: T. Ishida (ed.), Studies in the Period of David and Solomon, Tokyo 1982, pp. 139-173</page></plain_text>