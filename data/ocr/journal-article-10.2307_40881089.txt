<plain_text><page sequence="1">UÀ BOEKBESPREKINGEN Lama Anagarika Govinda. The psychological attitude of early Buddhist philosophy and its representation according to Abhidhamma tradition ; London 1961, 25X15, 191 biz., 30 sh. De auteur - van origine een Duitser die zieh jaren geleden als Tibetaanse monnik liet wijden en reeds bekend door zijn boek Foundations of Tibetan mysticism (Grund- lagen Tibetischer Mystik) - heeft als lid van de Kargyutpa Orde langer dan twintig jaar in Tibetaanse kloosters doorgebracht en zieh niet alleen in de huidige vormen van het Boeddhisme, maar ook in zijn oudste geschiedenis verdiept. Het hier besprokene werk wil een samenvatting geven van wezen en wording van het Prfli Boeddhisme, speciaal gezien vanuit bepaalde in de titel nader aangeduide gezichtspunten. In over- eenstemming daarmee zijn er hoofdstukken over psychologie en metafysika in het licht van de Abhidhamma ; over de grote betekenis van 'bewustzijn' in het Boeddhis- tische denken ; over de vier 'edele waarheden' als het fundament van deze filosofie etc. De betoogtrant is in de regel voldoende duidelijk, maar niet altijd vrij van omslach- tigheid (bv. biz. 19). Over de waarde van de vele diagrammen en andere pogingen om de uiteenzettingen van de tekst aanschouwelijk voor te stellen kan men m.i. twisten. Bepaalde passages en formuleringen zijn voor bestrijding vatbaar, bv. biz. 22 over het zg. 'anthropomorphe Universum en het polythéisme' ; biz. 23 over de 'magische' beginperiode van alle godsdienstige praktijk. Het beknopte, inleidende overzicht van de Vedisene godsdienst is niet bijzonder geslaagd en lijdt onder verouderde evolutionis- tische denkbeelden en verkeerde inzichten omtrent 'anthropomorphic'. Het wordt tijd, Veda-vertalingen van Max Müller (die ongeveer een eeuw oud zijn) te vervangen door interpretaties die meer op de hoogte van onze tijd zijn (biz. 23 vlgg.). Zijn de eigen theoretische beschouwingen en explicaties van de auteur niet altijd volkomen onaanvechtbaar, anderzijds treffen ons verscheidene juiste opmerkingeni, bv. op biz. 38 omtrent de afwezigheid van een dogmatische vorm der waarheid, van een 'absoluut' Boeddhisme, zelfs tijdens het leven van de Boeddha. Het boek is ook in een Duitse vertaling versehenen (Zürich-Stuttgart 1962) : Die psychologische Haltung der frühbuddhistischen Philosophie. J. Gonda.</page></plain_text>