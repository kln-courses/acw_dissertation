<plain_text><page sequence="1">גרשון שקד / עיונים בסגנונו של א. נ. גנסין מאמר •ט ו במאמר הקודם ("מאזנים" ניסן אייר ש. ז.) דנו בסיגנונו "התכליתי" של גנסין, בעיקר לפי אחד הסיפורים הנאטוראליסטיים שלו. "עתה ניגשים אנו לתאר על דרך ההשוואה סיגנונו של סיפור בנוסח "זרם התודעה". נבדוק את הקטע הבא מתוך "אצל": ואפרים נשאר מוטל יחידי תחת אחד השיחים שבשפת הנחל הנמוכה, והיה מסתכל בפקקים הפזורים של החכות, שנשארו אצלו תחובות באדמה, והללו היו צפים והיו מבהיקים בחלקת המים וחרדים לזרם הקל. מנגד, מאחורי שלשלת ההרים הארוכה, שאצל בית-החולים הבודד וחצרו הרחבה ובנייניה הפזורים, אלו שירדו מראש ההר המושכב והיו מוקפים גדר אחת ארוכה ונמוכה ומונחים לחופו השני של הנחל, כמסודרים בטבלא גלויה, מאחורי ההדים האלה צפה ויצאה הלבנה, כשהיא כבר כחולה וטהורה. והקבוצות הקטנות של האילנות, שהיו פזורות בכיכר הגדולה, כנגד אותם ההדים מזה, זזו, כביכול, והשליכו בבת אחת מכתפיהן את החשיכה הכבדה, שבתחילה היו בטלות ומבוטלות בה! וזו צנחה לה, בכתפייה זו הצונחת מכתפו של אדם, ונשארה מוטלת, כשהיא מכונסת ומכווצה כולה, לרגל האילנות, וצמרותיהם הובלטו והיו מיתמרות באד הצח והמבהיק, שהתחיל זוחל בכבדות ומתפזר שם ופה, והיו מבליטות כל בד ובד לבדו, והיו ברורות ומבודדות, בצמרות הללו של הזיה, שאתה מוצא לפרקים בציורי הציידים המשובחים. היו נגוהות. ואולם אלו הנגוהות הקפואות שהגיחו והפכו את השטח שמסביב לשיש חולם, הזכירו נגוהות אחרות ולבנה אחרת. וצר היה ללבב. צר, משום שכבר היה ברור כיום, שימי הילדות 56</page><page sequence="2">עיונים בסיגנונו של גנסין הפורים חלפו בכדי ופרחי הלב בלבלובם נבלו ושוב לא ישובו לפרוח! ואילו האילנות וצמרותיהם ההוזות, אותם שבאחד הימים כה דיברו לנפש השוקקה, הללו שוב אינם אומדים כלום — בהחלט, כלום. תם ונשלם, אחים רחמנים! צבת כקרח מכוונת ללב ומתג שלוח לבלום ובראש אשמורות רוחות פסקניות יוצאות ומקשקשות, כאותה קופסא שחורה: כי כל דרכיו משפט... וזהו משפט, ישראל רחמנים ? ("אצל", כתבים א', עמי 240). ההשוואה בין קטע זה לקטע הקודם מלמדת איזו כברת-דרך ארוכה עבד המספר: בראייה ראשונה מתבדר, שקיים הבדל ניכר בין הארגון התחבירי הפריודי והשעבדני (היפוטקטי) של הקטע שלפנינו10 לבין הארגון התחבירי השזדני (פראטקטי) האופייני לקטע הקודם. צורת הארגון האופיינית ל"שמואל בן שמואל" נוטה לסמן את העולם ואת החלל ברצף של זמן, כשדמיונו של הקורא מופנה אל מובנים המצביעים על עצמים בודדים, המוגדרים לעיתים קרובות בעזרת דימוי השאוב מתחום משמעות שאינו גלוי, כביכול, לעין הדמות המתבוננת, בלא שתחום זה מובא ומוחדר אל העולם הנגלה. המספר אינו מנסה כלל ליצור אחדויות מורכבות יותר של ההתבוננות באמצעות מיבנה-המשפט. כנגד זה ניכרת בקטע מתוך "אצל" כוונה סגנונית אחרת: אנו עדים ליחידת נוף גדולה יותר, השזורה גם שתי וערב של התיחסויות רגשיות מורכבות של הדמות המתבוננת בסביבתה. התפיסה השעבדנית יוצרת כמין אשליה של אחדות-בזמן של קטעי חלל שונים הנתפסים, כביכול, בבת ראש. מבחינה מסוימת קרובה תפיסה זאת לזו האופיינית לצורתה של השירה המודרנית המבוססת כדברי פראנק: "על הגיון חללי התובע אוריינטציה חדשה של הקורא אל הלשון, מכיוון שד,מסומן העיקרי לכל קבוצת מלים אינו מחוץ ליצירה, אלא בגוף היצירה עצמה. הלשון היא רפלקסיבית ומשמעותה של יצירה נתונה מסתברת אך ודק מתוך תפיסה סימולטאנית בחלל של קבוצות מלים, שאם הן נקראות באורח רציף בזמן, לא תיווצר כל משמעות מתקבלת על הדעת ביניהן. במקום לייחס באורח אינסטינקטיבי מובני מלים וקבוצות מלים לאובייקטים ולמאורעות שהם מייצגים, כשהמשמעות נבנית מן הרציפות של מובנים אלה, תובעת השירה המודרנית מן הקורא לדחות את ההבנה לשעה קלה עד שהתבנית כולה תובן כאחדות ,חללית' בין מרכיביה"". פראנק מוסיף, כמובן, שתהליך זה אינו קיים לעולם כשלימות, אלא זהו פירוש קיצוני (או תיאור "אידיאלי") של מצב הדברים (בדרך כלל אנו מתייחסים גם אל החלקים העומדים ברשות עצמם). דרך זו של הבנה היא, כמובן, מורכבת יותר ככל שהיצירה ארוכה יותר ואינה נתפסת בקריאה אחת (בסיפורת ובמחזה). בקטע שלפנינו רבים, איפוא, אברי המשפט המשועבדים המסתברים אך ורק מתוך יחס גומלין דינאמי והדדי. חלקי המשפט מייצגים יחידות שונות במציאות, אך המשפט גופו מסתבר רק בשלימותו וכחלק של שלימות גדולה יותר. אמנות הלשון היא, כאמור, אמנות של זמן. אבל כאן נעשה נסיון ליצור באמצעים הלשוניים הנתונים באופן מלאכותי כמין חוויה חד-זמנית, שתהפוך את אמנות הזמן לאמנות של חלל. קטעי התיאור מתייחסים זה לזה התייחסות חוזרת באמצעות כינויי-גוף, הממלאים תפקיד זה בדדך-כלל בסגנונו של גנסין (זו, הללו, אלו, ההרים האלה). הללו משועבדים זה לזה, כשהם משמשים כמין משפטים מתארים זה את זה (כמשפטים מתאדים המגדירים זה את זה). התפיסה המאחדת מציאות פנימית וחיצונית מנסה לאחות את קרעי החלל באחדות של זמן או לאחות בזמן ארוך של חוויה רגע קטן של הזמן הפיסי. ודוק: ההרים מוגדרים על-ידי בית החולים, החצר הרחבה והבניינים. הבניינים מאותרים על-ידי יחסם אל ההר ומיקומם ביחס לנחל. הלבנה ממוקמת על-ידי ההרים, ושוב: ההרים מתוארים ביחסם אל החשיכה, וזו מתייחסת אל האילנות. בכל תמונת הנוף נזקק גנסין למלת-התבוננות אחת בלבד, "היה מסתכל", לעומת מספר מלות-ההתבוננות הרבות שמצינו בקטע מתוך "שמואל בן שמואל": עקרון העיצוב של הקטע הוא עקרון היחסות בניגוד לעקרון הקביעות האופייני לקטע הקודם. 10 נראה לי, שיש מידה רבה של צדק בדבריו של ה. רוזן, «העברית שלנו'/ ת"א, תשט"ז, עמי 129 : "הפדיאודה במהותה היא, ,בלתי עברית', הווה אומר, אינה הולמת את המציאות של הלשון המקראית ואף של לשון הספרות שלאחר-המקרא וכוי". בלשונו של גנסין (כמו בכמה צורות אחדות שלו) ניכרת השפעתה של תרבות המערב (הלשון הדוסית והצרפתית), שגנסין נזקק לה כדי לבטא את עולמו ולהגשים את כוונותיו האמנותיות. והשווה לניתוח שונה לקטע זה בספרו הנ"ל של ב. קודצווייל, עמי 301. 11. J. Frank, Spatial Form in Modern Literature, Schorer, Criticism, N.Y. 1948, p. 383. 57</page><page sequence="3">גרשון שקד ב"שמואל בן שמואל" קבועים העצמים בחלל כמין כוכבי-שבת העומדים כל אחד בפני עצמו, בלא שיתייחסו זה אל זה! ב"אצל" יש לעצמים ישות יחסית בלבד, ואין להם מקום של קבע בעולם, אלא מיהומם נלבע להם מתוך זיקתם ההדדית והיחסית בחלל, המתגלה אף הוא לא במיכל של עצמים הנתפסיב בזה אחר זה, אלא כמערכת של התייחסויות הקיימות בבית-ראש. כינויי-הגוף משמשים כאן כמלים פונקציונאליות (סינסימנטיות) היוצרות את מערכת היחסים בין הסימנים המייצגים, שאינם קיימים אלא מתוך זיקתם ההדדית. התלות ההדדית בין הגורמים המרכיבים אינה מאפשרת שוב ראייה סוגיית (generic) של הנוף, אלא מחייבת אותנו לראייה פרטית (12 (particular, שהרי חד-פעמיותה של התמונה מודגשת על-ידי התלות ההדדית בין הגורמים המרכיבים. התמונה הנידונה קיימת כלשונה אך ורק אם כל התנאים המתנים אח היחידות השונות קיימים ועומדים! וכל גילוי וגילוי של התמונה אינו כללי וסוגיי, אלא מתפרט על-ידי המשפט המתנה ומגביל אותו, כשם שהוא מתנה ומגביל את המשפטים התלויים בו. אני מתכוון להגבלת ההרים, האילנות, החשיכה והאד שאינם הרים וכר סתמיים וכלליים, אלא מוגבלים בחד-פעמיותם על-ידי התנאים הלשוניים המסמנים את הופעתם. הקטע מסתיים בהעברה מתחום הנוף שבעין לתחום הנוף שבזכרון. המעבר הוא מהארה של הנגלה לתיאור יחסו של המתבונן אליו על-פי תנאים פנימיים, שאינם תלויים דווקא בתמונה החיצונית. המעבר ממושא-ההתבוננות ליחסה של הדמות המתבוננת בו נעשה ללא מלוח הקדמה רבות, כאילו מעבד זה הוא דבר המובן מאליו (ונראה להלן, שהמעבר אינו פשוט ופתאומי, אלא נרמז עליו כבר בגוף התיאור ה"חיצוני"). הרמזים ליחס שבין מושא-ההתבוננות למתבונן הם סתמיים, ואפשר לייחסם ל"אפרים" דק על דרך ההשערה, כל זאת מכיוון שהגבולות בין "דמות המספר" לגיבורו טושטשו בכוונה תחילה, וראייה לדבר: צירופים סתמיים כגון "הזכירו" (למי הזכירו?) "וצר היה ללבב" (לבו של מי ?) "ימי הילדות הפורים" (ילדותו של מי י) וכר. זוהי תחבולה אופיינית למונולוג פנימי עקיף (בלשון הוא ולא בלשון אני), המכנים את גורם ה"אני המתבונן" בדרך עקיפה, מטשטש תחומים בינו לבין יוצרו ומציג את פעולת ההתבוננות כמין חידה לכל "הגורמים" המשתתפים במהלך הקריאה: המספר, הגיבור והקורא. בדברי הסיכום של קטע התגובה נאמר: "בהחלט, כלום. תם ונשלם, אחים רחמנים!" משפט זה הוא כמעט על דרך "המונולוג — אל" (מי הם האחים ? — הקוראים או אחים מדומים של הדמות המתבוננת י) ומביא אף הוא, כמובן, לטשטוש תחומים בין המשתתפים בתהליך הקריאה. הוא הדין במשפט הבא שבו הדברים הולכים ונעשים מורכבים הרבה יותר: "צבת כקרח מכוונת ללב ומתג שלוח לבלום ובראש אשמורות רוחות פסקניות יוצאות ומקשקשות, כאותה קופסה שחורה: כי כל דרכיו משפט... וזהו משפט, ישראל רחמנים?" לפני העיסוק בעניין הקרוב אולי, ללבנו, דין שנעיר כאן שמבחינת אמצעי המצלול (euphony) והריתמוס מגיע כאן המספר לשיא לשוני. ההקבלה הסימאנטית בין שתי היחידות המקבילות (צבת ומתג) מוטעמת גם על-ידי ההתאמה בין העיצורים של המלים המקבילות (ת—ת, ח—ח, לל—לל) (כלומר, הנימה המעוררת רגשות במלה ובצירוף) ומשמעותה הנוגה של יחידת המשפט הבאה מודגשת על-ידי שורה חוזרת של תנועות (אסונאנס) אפלות (ו=אוי !t =אי) המאפיינות אותה. התגברות היסוד הריגושי באמצעים הריתמיים והמצלוליים היא אחד מסימני ההפנמה של הנוף ההולך ונעשה מנוף חיצוני לנוף פנימי! כשהחוץ מתבטל בפני הפנים, ההתרחשות הפנימית מתוארת בלשון מיטאפורית, שמוביליה (vehicles)' 13 שאובים מן החת ("צבת כקרח" "מתג"), אך מתארים גם (במובלע) את יחסו של החוץ אל הפנים: "הצבת והמתג" אינם כביכול דק כוחות הפועלים מבפנים על הלב, אלא הם גם "מובילים" מיטאפוריים לגורמי-חת המשפיעים על ה"לב". גם ה"רוחות" הפסקניות אינן חד-משמעיות. אלה הן ספק "רוחות" במובן המילולי (Wind בלעז) וספק רוחות במובן מיטאפודי(Spirit בלעז), כשהמובן 12 S. Ullmann, Language and Style, Oxford, 1964, p. 64. .אולמן מבחין בין מלים סוגיות לפארטיקולריות' ואנו מייחסים את הבחנותיו לכלל הראיה של הנוף הם של: Vehicle ו-"מוביל" Tenor 13 המונחים "נושא" I.A. Richards, The Philosophy of Rhetoric, Oxford, 1965 (1936 (נדפס לראשונה בשנת באמצעותם מגדיר ריצארדס את שני היסודות העיקריים המרכיבים את המיטאפורה. 58</page><page sequence="4">עיונים בסיגנונו של גנסין האחרון (רוחורדרפאים) מתרחב הן על-ידי התואר (פסקניות) 14והן על-ידי ההאנשה, המתגלה בפועל, כש"רוחות" מדומות לקופסאות של עניים המהלכים לפני ההלוויה. בין כה וכה עברנו מתוך תהליך ההפנמה משדה-משמעות אחד (נוף) לשדה-משמעות אחד(אימת המוות),כשהגבר לות בין פנים וחוץ, גיבור, קורא (אחים רחמנים !) ומספר, נטשטשו לחלוטין, והקוראים נכנסו עם הגיבור והמספד לפני ולפנים של ההוויה המעוצבת ופירושה הזר והמוזר. ההוויה האפית הולכת ונעשית חוויה לירית, שטשטוש התחומים הוא מעצם מהותה 5ג. ההפנמה ההולכת-וגדלה של הנוף לא נתחוללה בבת-אחת, אלא נתדחשה שלבים שלבים, ובעיקר: תיאור נסיבות הנוף (הרים, אילנות, כיכר, צמרות), תיאור החשיכה היורדת, תיאור האווירה באמצעות "הנגוהות הקפואות" ומכאן ואילך — מעבר ל"נגוהות ההזיה" והפנמה הולכת-וגדלה של החח, כשהדמות המתבוננת מפרשת את השינוי החל בנוף (שאינו מוגדר כל צרכו, והוא ספק זריחה, ספק לאחד שקיעה, וודאי שעת-מעבר בנוף) כמבשרת-מוות, כשהיא ממזגת חוויתה הפנימית להוויה הנגלית. בשלב אחרון שלפני ההפנמה הסופית נזקק המספר למיטאפורה שגורה, המצרפת מוביל שמתחום הנוף לנושא אנושי על בסיס ההשוואה של המוות, המקבל על-ידי המוביל משמעות מיוחדת (מוות באיבו): "פרחי הלב בלבלובם נפלר' (החילוף הסגנוני שבין "נפלו בלבלובם" לבין "בלבלובם נפלו" והאליטראציה של הלמדים מעצמת את כוחו האכספרסיבי של המשפט, כשהקדמת "בלבלובם" מדגישה את תפקידה של המלה כמתאר-אופן). אבל משפט זה מופיע כבר לקראת סיום הקטע ואינו המורכב ביותר בלשונו הציורית. בשלב קודם העלתה הלבנה ש"צפה ויצאה כשהיא כבר כחולה וטהורה". הלבנה הצפה מקבילה לפקקים הצפים (בפתח התמונה) מכאן, ועוצבה על-פי ציור שגור למדי, שבו מצטייר היחס בין הלבנה לשמיים כיחס שבין ספינה לים. השימוש במלים דומות בקטע אחד בדרכים שונות (במובן מילולי ומיטאפורי) הוא אחר מדרכי האיחוי של קטע נתון. משני האפיתטים "כחולה וטהורה" מאניש השני בעל-הקינוטאציה ה"מוסרית" את "דמות" הלבנה; ואפשר אולי לומר שהאפיתטון מרמז (באופן בלתי מודע) על הקשר המיתי העתיק שבין הגרם השמימי לאלת הבתוליות והטהרה. בין כה וכה מעביר אפיתט זה את גרם השמים מן התחום החיצוני האובייק טיבי לתחום ההערכה הרגשית, שניתנה לו על-ידי דמות המתבונן. בהמשך הקטע מקבלת הלשון הציורית אופי אנטרופורמי (4(Anthropomorphic', כשהדומם הולך ומתאנש ונעשה יותר ויותר חלק מעולמו של המתבונן. בציור האילנות המואנשים, ש"זזו והשליכו בבת-אחת מכתפיהן את החשיכה הכבדה", מחדש היוצר את המדאה על ידי היפוך היוצרות של השיגרה המיטאפודית. בנוהג שבעולם יורדת החשיכה (מיטאפורה בלויה המקנה מימד אנושי ופעיל למלה "חסרה" Privativa)) ; בעולמו של גנסין נוצר מימד מיטאפודי המאניש את האילנות ומקנה לחשיבה דיוקן של מלבוש; בדרך זאת מתחדשת גם השיגרה של הצירוף הסינאסתיטי (= Synaesthetic המצרף מובנים מתחומים חושיים שונים) — החשיכה הכבדה. הכבדות, האפשרית גם בהקשר דמיטאפורי הנרחב יותר (חשיכה כלבוש) ומופיעה בו במישור המילולי ("בגד כבד"), מאבדת מתוך כך את הצביון השגור כהקשר המיטאפורי המוגבל ("חשכה כבדה"). הצירוף הדימויי "צנחה לה בכתפיה הצונחת מכתפו של אדם" אינו דווקא הכרחי, כיוון שהוא נתון במובלע בלשון המיטאפודית שקדמה לו: ברם, זה בא להדגיש את ההארה האישית של העולם המופנם על-ידי ההעברה הדימויית מתחום לתחום. בהמשך אין גנסין מפתח את המיטאפודה של ה"חשיכה" באופן עקיב, וזו שהועלתה תחילה באמצעות "מוביל" שמתחום הלבושים, חוזרת אף היא ומתאנשת, כשהמיוחסים לה הם אפיתטים המיוחסים בדרך כלל לחי ("כשהיא מכונסה ומכווצת כולה"). בין כה ובין כך מדגיש ה"מוביל" (שמעגל הקונ1טאציות שלו מרמז על ילד עזוב שהושלך וצנח) שוב את ההערכה הריגושית של תיאור הנוף. האילנות שנתפסו תחילה כ"רבים", קיבלו על ידי הקשר הדימויי כתף — כתפיה דמות יחיד (גם כשם קיבוצי), מה 14 התבנית המיטאפורית הנוצרת על-ידי קשר שבין שפ-עצם לתואר מתחום משמעות אחר (המשמש כאפיתט) אופיינית למדי ליצירתו של גנסין. 15 ובעניין זה עיין: E. Staiger, Grundbegriffe der Poetik, Zürich, 1956, esp. s. 59-64. מתאר תהליכים סימאנטיים שונים בלשון ומצביע (S. Ullmann, Semantics, p. 214) 16 אולמן על המעתק האנתדופומורפי כתהליך סימאנטי מיטאפודי מרכזי. אנו משתמשים במונח כדי להגדיר סוגי מובילים. 59</page><page sequence="5">גרשון שקד שמממש, כבדרך אגב, גם טישטוש התחומים בין העצמים, האופיינית לשעת-המעבר בנוף. אותו תפקיד ממלא גם צירוף דו-משמעי נוסף, שבאמצעותו משנה גנסין, בהתאם להתרשמותה של העין הרואה, את מצב הצבירה של מושא ההסתכלות. המובן "צמרות" מופיע בדרך כלל במותנה במצב צבירה דומם. בהקשר הבא נזקק גנסין לצירוף "היו מיתמרות", ששני מובנים לו ("וצמרותיהם הובלטו והיו מיתמרות באד הצח והמבהיק"): מובן ראשוני ומילולי: מיתמרות — מזדקרות כתמר ! וכמובן מ י ט א פ ו ר י, שמקורו בקשר החוזר בין "מיתממת" לבין "קטורת" והקשור גם ל"תימרות עשן" שמובנו מתאבך, ומצב צבירתו — זרים. ההקשר "באד הצח" מחזק דו-משמעותו של הצירוף, וזה מקרב את המראה לדרכי ראייתו של המתבונן בצמרות המאבדות מתוך הזדקרותו את מצב הצבירה הדומם ומתאחדות עם האד המקיף אותן. "עיוות" לשוני מעניין ביותר הוא המעבר מלשון סבילה ללשון פעילה בתיאור הצמרות. הצמרות "הובלטו" ואחר-כך היו "מבליטות כל בד ובד לבדר,. אם במקרה הראשון השימוש בפועל אפשרי עדיין כפשוטו, הרי במקרה השני מקנה הפועל לצמרות שוב מימד אנתרופומורפי. בדם, עיקר תפקידו של המעבר מפעיל לסביל הוא, שוב, לעקוב אחרי המראה והרואה כאחד• כשבתיאור מושא-ההסתכלות כחלק של תבנית גדולה יותר (הצמרות כחלק של האילנות) נראה החלק כסביל ביחס לשלם, ובתיאור חלקי המושא עצמם נראה השלם כפעיל ביחס לחלקיו. הצמרות הוארו באופן מדוייק מאד ומתוך עירנות רבה לכל תג ותג בדרך התרשמותו של המתרשם מן המצב המעוצב. העירנות והדיוק בקליטת הרשמים מדגישים את דמות המתבונן! ולמרות שעינו של זה (ושל הקורא) מופנית אל החוץ, הרי מחייבת אותנו הלשון הפיגוראטיבית לעירנות מתמדת כלפי הקולט ודרכי קליטתו. לפיכך אין המעבר מצמרות שבעין לצמרות שבזכרון ("צמרות של הזיה") מפתיע כל כך. עולם ה"הזיה" נוכח לכל אורך התיאור, והמעבר הישיר אליו רק מוציא מן הכוח אל הפועל נטייה מסוימת, שהיתר. מובלעת בגוף הלשון. בהמשך נזקק גנסין לתיבה "נגוהות" ומצרף לה שם תואר "קפואות" 7י. שמ-תואר זה מקנה לתיבה "נגוהות" משמעות של עצם קר, המצוי במצב צבירה של דומם. הפועל "הגיחו" המתייחס לצירוף מכניס מעגל קונוטאציות נוסף ומשווה ל"נגוהות הקפואות" אופי פעיל. עוצמת הצירוף נובעת דווקא מן היחס הבלתי הגיוני בין שלושת המרכיבים: התיבה הראשונה מפנה תשומת לבנו למושג חזותי(ישע, נט/9) שמצב צבירתו זרים (מבליח) והמשמש גם כמין מיטונימיה של "הכוכב" שממנו יצא, כשהתואר משנה את מצב חצבירה ומוסיף גוון ריגושי חדש, והפועל חוזר ומעניק לעצם, שהוקפא ע"י תארו, מימד אקטיבי. האוקסימורון (Oxymoron — צירוף מיטאפורי המאחד דבר והיפוכו) המשתמע מן הצירוף "המוקפא המגיה" מעורר תחושה של אימה. הצירוף כולו חוזר ומדומה ל"שיש חולם"! תארו של העצם אפשרי אך ורק אם אנו מייחסים נשמה לדומם, כך שהצירוף האנתרופומורפי חוזר ומטעים את הדו-משמעות, שהמספר התכוון להשיג בדרכי קליטתו של הגיבור ויחסו אל העולם. כללו של דבר: הצירוף "נגוהות קפואות" הגיחו שעניינו: מה שקרוב לדממת הדומם הנצחי (הנגוהות קרובות קירבה מיסד נימית לכוכבים!) ומתגלה בנזילותו, חוזר ונעשה למת, כלומר מה שהיה זרים וחדל מזרימותו (הקפואות), ולבסוף חוזר ונעשה פעיל (מגיח) טומן בחובו איזה כוח מאיים ונורא. הרחבנו את הדיבור בנושא זה משום הצירוף "נגוהות קפואות" אינו חד-פעמי, אלא חוזר כמה וכמה פעמים ביצירה. עד שמן הדין לכנותו "מוטיב מנחה" (Leitmotiv). מושג זה שאוב מן המוסיקה ועניינו בספרות: ציור פיוטי, צירוף או משפט המופיע ביצירה גדולה בקשר אסוציאטיבי קבוע עם נושא מסויים. "מוטיב מנחה" זה חוזר כמה וכמה פעמים (כתבים א,, עמי 256, 257, 258, 259, 327 ועוד). הטכניקה של ה"מוטיב מנחה" הי« אחת התחבולות המובהקות לעיצוב האחדות ה"חללית" של היצירה, ובאמצעותה מתגבר המספר על הרצף הזמני של אמנות הלשון. היא כופה על הקורא להתייחם לתופעות הקבועות שברצף, המקנות לו אחדות נושאית וציורית. עניינו של ה"מוטיב מנחה" הוא הקפטון השורר בעולם ובנפש הגיבור, עד שמשתמע ממנו, שהנוף הפנימי והחיצוני עומדים שניהם כאחד בסימן המוות. וראייה לדבר: "מוטיב מנחה" זה מוביל אותנו מיד לשורת משפטים, שבהם נגלית תגובתו התמוהה של 17 תיבה זו תדירה מאוד בשירתו של ביאליק במשמעות הפוכה. גנסין נזקק לד. כ ל צ י ר ו ף שלילי, המבשר את המוות, ואילו ביאליק משתמש בה כ ב צ י ר ו ף חיובי, המבשר את כוחות החיים ("עם פתיחת החלון": "זהר", "פעמי אביב", "משומרים בבוקר" ועוד). התיבה מקבלת את משמעותה הריגושית ע"י ההקשר הפיגוראטיבי. 60</page><page sequence="6">עיונים בסיגנונו של גנסין הגיבור על הנוף, שנידונה לעיל. התגובה ל"נגוהות" היא ש"ימי הילדות חלפו" והפרחים שליבלבו נבלו. ערכם המיטאפורי של "הצמרות החוזות" כציור שברמה המיטאפורית בהקשר זה פירושו "חלום והזיה", נתבטל, ובעקבות זה באה שורה ארוכה של ציורי מוות המסכמים (כבקטעי נוף רבים אחרים) את הקטע. טישטוש התחומים בין חוץ לפנים בעיצובה של שעת מעבר בנוף מתפתח והולך לקראת ההפנמה השלימה, כשזו האחרונה מקבלת משמעות מסוימת: חוויית האבדן של האני. מתיאור התפתחותה של הלשון הפיגוראטיבית בקטע אנו עוברים לקביעת כמה תופעות אחרות. נשווה תחילה את דרכי השימוש בפועל בקטע זה לדרכי השימוש ב"שמואל בן שמואל". שם הטעמנו את שליטתו של האספקט הפדפקטי בזמני הפועל) כאן מתבלטים אספקטים אחרים. מבחינה צורנית מרבה גנסין בצירוף פועל העזר ,היה' או פועלי-עזר אחרים עם הבינוני, כנהוג בלשון חז"ל: היה מסתכל, התחיל זוחל, היו צפים, היו מוקפים, היו מונחים, היו פזורות, היו ברורות ומבוררות וכר. בצירופים אלה אין גנסין מבקש לסגנן את היצירה לפי לשון חז"ל, אלא ליצור אספקטים של זמן, שאין להם בעברית ביטוי צורני סגולי. האספקט האחד הוא האספקט ה"מתקדם" (הפרוגרסיבי), המבטא פעולה שהתחילה, והיא בעצם עשייתה (כגון: "התחיל זוחל") והאספקט השני הוא ה"נמשך" (הדוראטיבי), המבטא פעולה הנמשכת והולכת (כגון: "היו פזורות") 18. הלשון העברית אין לה ביטויים צורניים מובהקים לתיאור אספקטים זמניים la! גנסין ניסה מתוך צרכיו האמנותיים ליצור כמין תחליפים הולמים לחסרונה של הלשון בנידון זה. כוונתו האמנותית היתה להטעים את חד-זמניותן של ההתרה שויות השונות! מתוך נסיון להתגבר על מיגבלותיה של אמנות הלשון כאמנות של זמן ניסה לבטל, כביכול, את מימד הזמן כרצף, כשהעניק לפעלים המעניקים ללשון "זמן" אופי מיוחד, המטשטש את סוגה של הפעולה או את ראשיתה וסופה כאחד. הפעלים אינם מצביעים על פעולות הבאות בזה אחר זה, אלא על פעולות הקיימות בבת ראש. העין רואה את הדברים בעצם התרחשותם או כמתרחשים דרך קבע בחלל. תופעה סגנונית זו כמו התבנית השעבדנית של המשפט מעידות שתיהן על מאמץ לשוני לבדות מצב של יחסי זמן — חלל, העומד בניגוד לטיבו* של החומר האמנותי. מאמץ זה ניכר גם בתופעה סגנונית אחרת האומרת דרשני, והיא: פתיחת הפריודית השונות ב-ו' החיבור (ואפרים, והקבוצות הקטנות של האילנות, ואולם אלו הנגוהות הקפואות, ואלו האילנות וכר). תופעה "תחבירית"-סגנונית זו, שאין לה הצדקה לפי כללי הדקדוק ה"נורמאטיבי", גם היא ביטוי לנסיונו של היוצר לאחות את היחידה מעבר לגבולותיו ההגיוניים של המשפט. הכוונה היא גם כן ליצור אחדות חד-זמנית של התבנית באמצעות וו החיבור. מגמה אחרת יש לתופעה הבאה: גנסין מרבה בחזרות על מלים הנגזרות משורש אחד, כגון: בטל ומבוטל, ברור ומבורר. צלילם של אלה דומה ומשמעויותיהן קרובות. כמו כן מצרף הוא מלים בעלי צליל דומה ומשמעויות שונות (כגון: מכוסה ומכווצה) ויוצר באמצעים מצלוליים קשרים ריתמיים בין יחידות-משפט שונות (נבלו חלפו, ועיין לעיל בניתוח המשפט: צבת וכר). צירופים אלה מדגישים את היסוד הריתמי בלשון ואת מצלוליה. הם אינם מתחייבים מן המבע ואינם מרחיבים אותו במישור הקוגניטיבי (ההכרתי), אלא מעצמים כוחו הריגושי של הצירוף, מכיוון שהיחידה השניה היא בעלת תפקיד של העצמה ריגושית בלבד. ועוד: באמ צעות תבניות סימטריות אלה נשמרת המוסיקליות של המשפט המפוצל והאסימטרי, והן מכניסות כדר ריתמי במיבנה הפדיודי המורכב. מוסיקליות זו שומרת ומחזקת את האחדות ה"אווירתית" (בחינת Stimmung) של הקטע המתחייבת מן האופי הלירי של לשונו הפיגוראטיבית ומטישטוש התחומים שבין האני והעולם האופייני לו. חלק הארי של הצירופים הללו הם תארי-שם או פעלים (בבינוני), המשמשים כאפיתטים של שמות העצם, והללו מופיעים גם בנפרד וגם כצירוף כפול המאפיין את העניין שהוא מתלווה אליו (כחולה וטהורה, צח ומבהיק). על כמה מתפקידיו של האפיתטון עמדנו בניתוח הלשון הפיגוראטיבית (רוחות 18 גם בכמה צירופים אחרים של פעלים ניכרת הנטיה לאספקטים אלה, כ ששני פעלים רצופים אינם מסמנים פעולות שונות, אלא את דרך הגשמתה של הפעולה בזמן (נשארה מוטלת, צפה ויצאה, ועוד). 19 ועיין: E.H. Sturtevant, An Introduction to Linguistic Science, New Haven, 1947, p. 58-59. סטורטיוונט מדגיש שדווקא הלשון הרוסית יש לה ביטויים צורניים מובהקים לאספקטים של "הזמך. נראה שגנסין מנסה למצוא אקוויוואלנט עברי לצורות רוסיות. 61</page><page sequence="7">גרשון שקד פסקניות, נגוהות קפואות, חשכה כבדה, צמרות הוזות וכוי), אבל מן הדין שנדגיש בעקבות ר. כצנלסון20, שריבוי האפיתטים הוא אחת התכונות הסגנוניות האופיגיות ליצירתו של גנסין21. אפשר לומר, שבהתפתחות הסגנונית ניכר המעבד22 מלשון שעיקרה שמות-עצם ללשון שרובה שמות-תואר, שהרי גם הפעלים באספקט נמשך ממלאים תפקיד של שמות-תואר, משום שהם מורים על תכונתו הקבועה של העצם ולא על שינויים במצבו במקום ובזמן. הערתו של זיידלר 23 שהתואר מטביע חותם של התייחסות וזיקה אישית על חטיבת החוויה הנתפסת, היא מוצדקת. הסגנון המרבה באפיתטים כתואר-שם או כפועל באספקט דוראטיבי, הוא סגנון שאינו מתיר את המציאות המעוצבת מחוץ לזיקתה של הדמות הקולטת ותהליך ההפנמה, שתיארנו מתוך התייחסות לתופעות סגנוניות אחרות, נשען בעיקר על תופעה זאת. ייחודה של הראיה הקולטת את המציאות מתוך זיקה אישית מאד, עד שהמציאות נעשית חלק של האישיות, והאישיות מובלעת במציאות, מתגלה גם בתופעה אחרת, שלא עמדנו עליה בניתוח הקטע האחרון ושאליה מבקשים אנו לפנות מתוך עיון בקטע נוסף של הסיפור: בינתיים הובילוהו רגליו מנקדה לנקרה ובקרוב יצא את שלשלת ההרים הנפתלה ונשאר ניצב ליד המסילה הרחבה והכבושה, שההרים היו לה מזה והמישור הפורה הגדול, שקמתו, האובדת באופק אצל הכנפיים הפזורות של אותה טחנה רחוקה, כבר הלבינה ומקומות מקומות היתה גם קצורה ושכובה, מזה. הדחק-הרחק מאחוריו נשאר אותו ציבור הבתים והגגות, שנראו לו לפני זה מראש ההר, ומפה לא היה נראה באותה פינה אלא קילונה הגבוה והאלכסוני של אותה באר, אשד אצל בית הקברות הגדור, שליד מסילה זו, ומאותה המולת רסיסים רחוקה לא נשאר כלום. פה היתד. דממה גדולה וחמה להטה בגבורתה ואצל גללי הסוסים שבמסילה ניתרו זרזירים והרחק-הרחק בשדות הקציר האובדים, נראו ראשי הקוצרים והקוצרות, ויש שמגל הבהיק משם כלפי חמה, וירדה פתאום תוגה ללב, אותה תוגה, הקוססת את לבו של אדם ביום סגריר אפל, כשהגשם דופק בחלונות והלב הקודר הומה והוא מנחש, שלא הבדידות בלבד הוא קוטב אסונו הנורא וכר. (כתבים אי, "אצל", עמי 329—330). אנו מביאים קטע זה גם כדי לחזור ולאמת כמה מן התופעות שהבחנו בהן בקטע הקודם. גם כאן מתייחסים קטעי הנוף זה אל זה (הרים, קמה, טחנה, קילון באר, בית-קבדות), והמספר מרבה בתארים כפולים (הרחבה והכבושה, קצורה ושכובה) ובכינויים רומזים סינסימאנטיים (ואותה באותה). גם כאן חלה התפתחות בקטע מהתבוננות בלתי מעורבת, כביכול, במושא ההתבוננות להפנמתו, או מגילויו של המושא כפשוטו להחדרה איטית של הוויית האני לתוכו. (קמה קצורה ושכובה, בית הקברות, דממה, שדות אובדים, המגל כסמל הקוצר הנצחי — תמונה קבועה למדי במסורת הספרותית). ולבסוף: ה"תוגה הקוסמת", שהוא "מוטיב מנחה" המורה גם הוא על נושא המוות24. אגב, גם כאן מעניק התואר עצמות ופעילות לשבדהעצם המופשט. הצירוף דומה מבחינה עקרונית לצרוף "נגוהות קפואות". לקראת סוף הקטע חל עימות בין הנוף הפנימי (יום סגריר אפל) לבין מד. שמשתמע מן הנוף החיצוני לקולטי על-פי חוקיות שהיא כולה של הקולט. בהמשך מעלה המספר את תגובתה הנפשית (הבריחה אל האשה שאינה מצילה מ"סופם הנורא") של הדמות על חוויית המוות, הכובשת אותה מפנים ומאחור 25. בדם, בנוסף לכל אלה בולטת כאן תופעה המאפיינת את סגנונו של גנסין, המנסה לתת לדמויותיו צביון אישי מאד ולהעניק לקליטתן פרטיות וחד-פעמיות. כוונתי כאן דווקא לדרכי קליטת העצמים בנוף: העצמים אינם נתפסים כמו בקטע מתוך "שמואל בן שמואל" 20 ד. כצנלסון, מסות ורשימות, תשכ"ו, עמי 39—40. 21 בתשע השורות הראשונות של הקטע מתוך "אצל" יש ששה-עשד שמות-תואר מובהקים, עם שגם כמה וכמה מן הפעלים משמשים בתפקיד דומה, ואילו בתשע השורות מתוך "שמואל בן שמואל" שנידונו כאן יש רק ארבעה שמות-תואר מובהקים. 22 עניין זה יש לבדוק גם בדיקה סטאטיסטית. 23 H. Seidler, Allgemeine Stilistik, Göttingen, 1963, s. 100-101. 24 ה"מוטיב המנחה" של ה"תוגה" כשנדעצם או תואר — "נוגים" מופיע בתדירות רבה למדי, עיין למשל: עמי 317, 318, 319, 324, 330, 331, 332, 343, 344, 345, 346, 348. 25 כמה תופעות אחרות כגון: הצירופים היוצרים אספקט זמני מתקדם או נמשך, או וו-החיבור כגורם מאחה, אינן תדירות כאן. כנגד זה מרבה המחבר כאן דווקא במלים של התבוננות (נראה). — ההתגלות של הנוף היא כאן מודרגת הרבה יותר מזו שבקטע הראשון. 62</page><page sequence="8">עיונים בסיגנונו של גנסין בשלמויות סוגיות (מיטת אשתו, כרס, חלת, וילון), אלא בהתגלותן לעין, שעשויה לשער את העצם כשלם רק מתוך היתפסות לחלקים הנגלים לה התגלות בלתי אמצעית. הטחנה מתגלה בכנפיה, הבאר בקילונה, הקוצרים בראשיהם ובמגלם — זוהי ראיה על דרך הסינאקדוכה, שבה נתפס החלק כמייצג את השלם. גם כשהמספר הופך את היוצרות, ונגלה לה לדמות "ציבור הבתים" במקום הבתים הנפרדים או חלקיהם, נשאר המספר נאמן לעיקרת הסינאקדוכי ב"היפוך יוצרות" — השלם מייצג את חלקיו. סגנון זה בודה עומק פרספקטיבי, מדגיש את הזיקה האימפרסיוניסטית הבלתי-אמצעית אל הנגלה ומאפשר גם הוא על-ידי הברירה הסינאקדלבית של החלקים זיקה אישית יותר של המתבונן אל מושא ההתבוננות. במלים אחרות, ברירת החלקים נעשתה בהתאם להווייתו הפנימית של המתבונן (ולכן הקמה השכובה והקצודה, ובעיקר — מגל הקוצרים). לסיכום — התכונות האופייניות לסגנונו המאוחר של גנסין הן רבות מאד, ולא עמדנו אלא על מקצתן: בולט ביותר המשפט הפריודי-השעבדני, המביא להגדרת גומלין דינאמית של קטעי העולם הנתפס ולמאמץ לתפיסתו החד-זמנית והחללית, בניגוד לטבעה של אמנות הלשון כאמנות של זמן. כן נוטה גנסין להפנים את מושא ההסתכלות, תחילה במובלע באמצעות הלשון הפיגו ראטיבית וסגנון ה"התרשמות" המתבטא בדיבר אפיתטים, ולבסוף (כחוליית-סיום של כל יחידה) בגלוי, ע"י התייחסות ישירה אל הנוף, המפנימה את העולם ומטביעה עליו את חותם האישיות המתבוננת, שהוריתה היא—המוות. הוויה זו נגלית בשורה של "מוטיבים מנחים" (נגוהות קפואות, תוגה) היוצרים גם קשרים ורציפויות נושאיות מעבר ליחידות הקטנות יותר, ומקנים שלמות ליחידה הסיפורית כולה. הזיקה האישית של הדמות אל הורית הנוף, המאפשרת בדירה אישית מאד בהוויה הנגלית, מתבטאת בברירה סינאקדוכית של חלקי עצמים מתוך העצמים המקיפים. הנטיה לעצירת הזמן לשם תפיסה חללית של המציאות ולשם הרחבת משך החוויה לעומת הזמן הפיסי, מתבטאת בשליטת אספקטים "מתקדמים" ו"נמשכים" של הפועל בקטעים מסוימים ובשימוש בורהחיבור, כדי לפרח את גבולותיו ההגיוניים של המשפט. האחדות האווירתית של הקטע, התלויה במידה רבה בצליל ובריתמום, נשמרת באמצעות תבניות סימטריות, ריתמיות ומצלוליות. גנסין עבר, איפוא, מראשיתו הנאטודאליסטית ועד לסופו כ"אימפרסיוניסט קר", בלשונו של ברנד26, כברת דרך ארוכה. בראשיתו הנטוראליסטית הוא תופס את העולם (כרבים מסופרי ה"נוסח") ברצף של זמן, מתוך הדגשת הפער שבין "הדמות המתבוננת" לסביבתה ולעצמים המקיפים אותה« ואילו בסופו הוא ברא יש מאין — סגנון שאינו רק אישי מאד, אלא מהווה ביטוי לתפיסת חיים חדשה. 26 י. ח. ברנד, רשמי ספרות, האחדות, תרע"ב, כתבים בי, מאמרים, ת"א, עמי 305—306. 63</page></plain_text>