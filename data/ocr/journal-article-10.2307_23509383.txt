<plain_text><page sequence="1">המקרא והמזרח הקדום פולחן ישראלי ופלשתי על־פי הממצא הארכיאולוגי מתקופת הברזל ב,: הופעה 7האקדח העשן'('The smoking Gun')* מאת סיימור גיטין מנהגי פולחן קדומים שרווחו הן בממלכת *שראל והן אצל שכנותיה היוו מוקד למחקר ארכיאולוגי למן ראשית המאה הכי. בטיפולם הקלאסי בנושא, נשענו החוקרים - ביניהם אציין במיוחד את מיי(1935 May), אולברייט(1956 Albright) ודה-וו(1965 de Vaux) - על ניתוח העדות הארכיאולוגית, ועל מסורות הפולחן שנתגלו בכל רחבי המזרח הקדום. במקרים אחדים אף נוצל הממצא הארכיאולוגי לשם בחינת אמינות מנהגי הפולחן המוזכרים במקרא. לדוגמה: מאז שנות העשרים למאה הכי שימשו המזבחות בעלי ארבע הקרניים (שנמצאו באתרים ישראליים רבים מתקופת הברזל ב') להוכחת התיאורים המקראיים על קיומו של נוהג פולחן הקטרת הקטורת.הקבלה זו בין הכתובים לבין הממצא הארכיאולוגי שימשה כבסיס להקדמת זמנו של המקור הכוהני(P), לו מיוחסים מנהגי פולחן אלה במקרא:1927 Weiner). (1-22 .מזבחות אלו שימשו גם להפרכת הטענה כי נוהגי פולחן אלה (ואחרים) אינם ישראליים במקורם, וכי נקלטו בישראל בתקופה הבתר-מקראית(שם, 31-23).' Symbiosis, Symbolism and the Power of the מאמר זה פורסס במקורו באנגלית בקובץ * Past - Canaan, Ancient Israel, and Their Neighbours from the Late Bronze Age through Roman Palaestina; Proceedings of the Albright/ASOR Centennial Symposium, Jerusalem, May 29-31, 2000, ed. W.G. Dever and S. Gitin, :"Israelite and Philistine Cult and the :תחת הכותרת Eisenbrauns, 279-295 2003. המאמר .Archaeological Record in Iron Age II: The Smoking Gun Phenomenon" ,מובא כאן כתגובה למאמרו של מנחם הרן "המקרא והארכיאולוגיה כעדויות לתולדות ישראל" שהופיע בבית מקרא 176 (2004) עמי 41-31, בו הוא קובע כי הארכיאולוגיה אינה דיסציפלינה העומדת בפני עצמה כי אם "לימוד עזר ואין לקיים אותו בלא שיישען על לימוד היסטורי" (שם, עמי 31). זאת הוא טוען תוך שהוא מתייחס אל מאמריי העוסקים בתפקידם ובחשיבותם של מזבחות האבן בעלי ארבעת הקרניים, המופיעים הן באתרים ישראלים והן בפלשתיים. אלא, שבנסותו לפרש את הממצא הארכיאולוגי לא עמד הרן על מלוא משמעויותיו, ובשל כך הגיע</page><page sequence="2">202 סיימור גיטץ אלא שלאחרונה ננקטה בדרך השימוש בממצא הארכיאולוגי גישה כוללנית יותר לחקר הפולחן הדתי-המקראי: הדגש עבר מיצירת הקבלות בין הממצא החומרי לבין התיאורים המקראיים, לשיטת טיפול בנושא בכללותו. זוהי למעשה תוצאה של התפתחות מרשימה בהיקף התגליות הארכיאולוגיות מתקופת הברזל ב', ובכלל זה ממצאים חדשים השופכים אור על אופי הפולחן הדתי הישראלי והפלשתי באותה תקופה. דוגמה לגישה חדשה זו - שיצרה אגנדה חדשה הממוקדת סביב נושא, והשפיעה באורח משמעותי על תפיסתנו באשר לדרך התפתחות המונותיאיזם, היא השאלה: האם קיים היה - במקביל לפולחן ה^ל יהוה - גם פולחן לאלה, שהייתה אולי בת לווייתו? ויכוח זה החל בעקבות חפירת הצלה שנערכה בשנת 1967 בח'רבת אל-קום - אתר קבורה יהודאי מן המאות ח'-ז' לפני סה"נ - שם חשף דיור :1970 Dever) (159 כתובת, שביטוי אחד מתוכה נקרא על ידי לכ?ר, נוה ואחרים כ"יהוה ואשרתו" (28 :1979 2.(Lamaire 1977: 599, Naveh עם חפירותיו של משל בכונתילת עג'רוד שבסיני, באמצע שנות השבעים, נשפך שמן נוסף על מדוכת הוויכוח הזה, שם נחשף חאן שזמנו המחצית הראשונה של המאה הח' לפני 0ה"נ. במקום נמצאו ציורים וכתובות על גבי שני קנקני אגירה גדולים, שאחת השורות שעל גבם מסתיימת במלים: "לה' משמרן ולאשרתו"(משל תשל"ו: בראש איור 9). מזה עשרות בשנים משמש נושא "ה' ואשרתו" חומר לוויכוחים סוערים העוסקים ביסודותיה המונותיאיסטיים והפוליתיאיסטיים של דת ישראל הקדומה. ויכוחים אלה באו לידי ביטוי בספרות עניפה בה פירשו מלומדים שונים את המונח 'אשרה' בין אם כסמל לאלה, בין אם כאובייקט פולחני המסמל אלה, ובין אם כבת זוגו של האל ה'.3 לוויכוח באשר לפירוש מעמדה של אשרה יש כמובן משמעות מרחיקת לכת, לא רק למסקנות מוטעות. אין ספק כי העדות המקראית והעדות הארכיאולוגית, מהוות בסיס מוצק להבנת הקשר שבין צורתם של מזבחות אלה לבין תפקודם - למן תקופת הברונזה ובמשך כל תקופת הברזל. תוצאות אלה תואמות את מסקנותי, כי היו אלה מזבחות קטורת :2003 Gitin) (95-112. במאמר זה מודגם כיצד, בבואנו לברר את סוגיית מנהגי הפולחן בעזרת הארכיאולוגיה (הכוללת גם מידע אפיגרפי ולא-אפיגרפי כאחד), יש באפשרותנו להביא עדות בלתי תלויה המסייעת בניתוח הטקסט המקראי ובפירושו המחודש. על המלומדים העוסקים בחקר המקרא להיות קשובים לאתגר שמציב בפניהם הממצא הארכיאולוגי על מגוון הידע המדעי האינטרדיסציפלינרי העולה מתוך החפירות באתרים מקראיים. המאמר תורגם לעברית על-ידי אורה סיני. התוכניות באיורים 1, ו-6 נעשו בידי ג' רוזנברג: השחזור האומנותי באיור 2 נעשה בידי ב' באלו: איור 3 צולם על ידי ז' רדובן: איור 4 נעשה בידי מ' זלצר: הכתובות המופיעות באיורים 5, אד,בד א8 , ב8 צויירו בידי ע' ירדני: המזבחות באיור 9 צויירו בידי א' כהן, ש' הלברייך ומי זלצר. 1. לפירוט נוסף ראה: *58-*53 :1989 Gitin. 2. לכך פורסמה הערכה מחדש ב-1989 Dever. 3. לדיון מעודכן בנושא ראה:2001:400-405 Zevit.</page><page sequence="3">פולחן ישראלי על-פי הממצא הארכיאולוגי מתקופת הבחל ב' 203 להבנת ראשית הדת המונותיאיסטית בישראל אלא גם להבנת הדת הפלשתית. על גבי שני קנקני אגירה מתל מקנה־עקרון, שנמצאו בבניין 654 הנספח למקדש, מצאנו כתוב: "קדש לאשרת". כתובות אלה מרמזות כי הפלשתים קיימו פולחן לאלה זו (1993:251-254 Gitin). סביר להניח כי תכולת הקנקנים הללו נועדה כקרבן לאלה עצמה ולא לסמלה(דהיינו, לגזע העץ). דוגמה נוספת לוויכוח הממוקד סביב הנושא היא השאלה: אם קיים היה בישראל פולחן מונולטרי(monolatry) דהיינו, אם הכירו בני ישראל (טרם צאתם לגלות בבל) בקיומם של אלים אחרים - גם אם לא עבדום - כנהוג בדתות הפוליתאיסטיות. שאלה זו נבחנה על-ידי טיגיי במאמר חדשני(1986 Tigay) בו ניתח את המרכיב התיאופורי(גם אם לא היה 'יהווי') ביותר מ-1200 שמות פרטיים, יהודאים וישראלים שנמצאו בכתובות מתקופת הברזל ב'. במחקרו ניסה טיגיי להסיק מה היו המרכיבים התיאופוריים המשמעותיים ביותר - המרכיב של 'יהוה' או מרכיב אלילי כלשהו - בהנחה שלכך ישנה משמעות באשר למהות הפולחן הישראלי באותה תקופה. מסקנתו הייתה כי "מתוך העדות המצויה בידינו עד כה, קשה להניח כי היו מצויים ישראלים רבים שעבדו אלים אחרים פרט ליהוה"(שם, 41). למרות חוסר הדיוק שנבע מן "המדגם המקרי של הכתובות שנתגלו"(225 :1991 Millard), מסקנתו של טיגיי היא משמעותית ביותר לענייננו, באשר הדרך בה נקט - בהזדקקו לשיטה אמפירית כשהוא מתייחם לממצא הארכיאולוגי, הייתה בבחינת מהלך חלוצי, שהרחיב את אופק הדיון על מהות הדת הישראלית הקדומה וקידם אותו. שתי דוגמאות אלו ממחישות כיצד יכול ממצא ארכיאולוגי לסייע בקידום הבנת סוגייה הממוקדת בנושא, דוגמת חקר דת־ישראל בעת העתיקה. אלא שעד לתקופה האחרונה נזדקקו החוקרים בעיקר לעדויות ארכיאולוגיות אפיגרפיות, ומתוך אלה התרכזו בעיקר בכתובות ובאוסטרקונים שיש בהם קשר כלשהו לספרות המקראית. אלא לאחרונה חל שינוי במצב (גם אם הוא עדיין מוגבל בהיקפו): ישנם עתה מלומדים שעיסוקם אמנם בטקסטים כתובים, אך הם החלו להיעזר גם בממצאי תרבות חומרית כאל מקורות לדיון נרחב בשאלות הפולחן. לדוגמה, בעשור האחרון, עוסקים רבים מן החוקרים בשאלת היעדר דמות גשמית של האלוהות(aniconism - להלן 'אן־איקוניות') בדת ישראל הקדומה, וזאת במיוחד בעקבות פרסום מחקרו המעמיק של טריגבי מטינגר. אן-איקוניות קשורה בייצוג חזותי של האלוהות, אך בניגוד למקובל בדתות האליליות אין בה התייחסות לצלם אדם או לדמות חיה, שכן כאן האל נתפס כדמות אלוהית נשגבת או סמלית. מטינגר, העוסק בחקר המקרא, ריכז עדויות לפולחן אן-איקוני, שרובן בדמות מצבות(כלומר, אבנים מוצבות או עמודים), שההתייחסות אליהן היא לעתים קרובות כאל 'בית-אל' ,1995:35 Mettinger) (111. שתיים ממסקנותיו, שהרחיבו באורח משמעותי את ממדי הויכוח באשר</page><page sequence="4">204 סיימור גיטין לשימוש בחפצי פולחן בטקסים דתיים בתקופת המקרא, מתבססות על קבוצות אבנים המוצבות בעשרות אתרים פרהיסטוריים שנחשפו על ידי עוזי אבנר בסיני ובנגב (166-181 :1993 Avner). לדידו של מטינגר מוכח מתוך ממצאים אלה כי לאן איקוניות הייתה היסטוריה בת אלפי שנים ומסורת מקומית ממושכת שהייתה תקפה, לדעתו, עד לסוף המאה הח' לפני 0ה"נ, ערב עליית חזקיהו למלוכה ביהודה. מטינגר ממשיך ומסיק כי איסור עבודת המצבות הוא תופעה יחסית מאוחרת(26-25:1995). לחיזוק סברתו כי לאן-איקוניות הייתה מסורת ממושכת, שהתקיימה כמעט עד סוף תקופת הברזל, הוא מביא כעדות את המצבות מערד, מדן ומאתרים נוספים(שם, 135 -190). בבואו להוכיח את השורשים העמוקים של האן-איקוניות במסורת של הפולחן השמי-מערבי הקדום, מסורת שנמשכה לאורך כל תקופת הברזל, קורא מטינגר תגר גם על טענות 'האסכולה המינימליסטית' באשר לזמנם המאוחר של נוהגי הפולחן הישראליים (1997: 197). בהכחישו את טענתם כי אין למצוא את מקורות הפולחן הישראלי בהתאם לכתוב במקרא, כי אם בתקופה מאוחרת בהרבה, אולי אפילו בתקופה ההלניסטית. בכך נוסף ממד לשימוש שעושה מטינגר בממצא הארכיאולוגי, ומרחיב את משמעות מחקרו על חקר דת ישראל הקדומה. אם כי קמו למטינגר מספר עוררים באשר לטיעוניו ולמתודולוגיה בה נקט, אשר הציב שאלות הכרוכות באופיו הבלתי מאוזן והקטוע של המידע אותו הציג(1998:36 Lewis), אין בכך כדי לגרוע מחשיבות מחקרו. הממצא הארכיאולוגי התומך באן-איקוניות מפגין גם את הצורך להבחנה עקרונית בתחום מרכזי נוסף הקשור בדת ישראל הקדומה, והוא: אפשרות קיומן של שיטות פולחן שונות באורח בו-זמני בתקופת המקרא. נראה שמה שמכונה אצל מטינגר כ"אן-איקוניות חומרית", דהיינו, אן-איקוניות הנזקקת לסמלים דוגמת המצבות(1995:24) אשר רווחו באזורים פריפריאליים, בכפרים ובישובים המרוחקים ביהודה (שם, 191-143). פולחן זה שימש כנראה בד בבד עם פולחן "החלל האן איקוני הריק" שקיים היה בירושלים ויוצג במקדש שלמה על-ידי כס הכרובים, שם לא נמצאו כל צלם או דמות של אל(שם, 139). משמע, כי שתי שיטות פולחן שימשו את הישראלים בו בזמן, האחת 'רשמית' והשנייה 'עממית', ולחלופין: האחת 'ריכוזית' והשנייה 'מבוזרת'.4 רמז נוסף לכך שמלומדים העוסקים בטקסט המקראי נזקקים יותר ויותר לממצא החומרי, ניתן לראות מתוך השימוש בממצא האיקונוגרפי. הדוגמה הטובה ביותר לכך היא עבודתם של אנשי "האסכולה של פריבורג"(שבשוייץ) ובראשה אותמאר קיל הוכחה לשתי מערכות פולחן מקבילות כאלה נמצאה בעקרון, בה נמצאו מפוזרים באתר מזבחות קטורת בעלי ארבע קרניים. בעוד במרכז האתר נמצא מקדש פעיל, שנראה כי הסתמך על מערך של כוהנים(113-114 :2002 Gitin).</page><page sequence="5">פולחן ישראלי על־פי הממצא הארכיאולוגי מתקופת הברזל ב' 205 וכריסטוף אוהלינגר(1998 Keel and Uehlinger), אשר עיקר מטרתם היא להוכיח כי עדות איקונוגרפית, המתבססת על מדגם של 8,500 חותמות(ובכללן גם מספר רב מתקופת המקרא), מהווה עדות מהימנה לשיטות הפולחן באותם ימים (שם, 10). במהלך עבודתם הם עוסקים גם במגוון רחב של ממצאים איקונוגרפיים אחרים, ובכללם צלמיות, לוחיות ועצמים נושאי כתובות. המשמעות ההולכת וגדלה של הממצא האיקונוגרפי מבוארת היטב גם בספר שראה אור בעריכת ואן דר טורן Karl) (1997 van der Toorn, המטפל ביסודיות בעדות הארכיאולוגית באשר היא מתייחסת למקומה של הדמות האלוהית בעולם המקראי. הספר כולל מחקרי־יסוד שנכתבו בידי חוקרים העוסקים בטקסט המקראי ובתחומים אחרים, בין השאר גם בפולחן פסל יהוה (1997 Niehr), בפולחן פסלים אנתרופומורפיים Uehlinger) (1997 ובאן־איקוניות(1997 Hendel). הטיפול המקיף ביותר בממצא ארכיאולוגי פולחני, שנעשה בידי חוקר מקרא, הוא אולי מחקרו החלוצי־כוללני של זביט Zevit) (2001 במחקרו מביא זביט ממצאים ארכיאולוגיים שונים, שלדידו הם משמעותיים להבנת הטקסט המקראי כגון: כתובות פולחן, ארכיטקטורה, מתקנים וחפצים שונים דוגמת אותם מזבחות קטורת. אם כי הדוגמאות דלעיל מרמזות על כך שהחוקרים העוסקים בטקסט הולכים ונעשים מודעים יותר למקומה של התרבות החומרית בחקר הדת הישראלית, עדיין לא תפסה העדות הארכיאולוגית את מקומה הראוי לה בחקר המקרא ובלימודי הדתות. העדות הבלתי כתובה - כלומר, הארכיטקטורה, המתקנים, המזבחות, הפסלים, הצלמיות, הקובעות, העצמות, כולל עצמות הקרסול(astragali), הזרעים וכיו"ב - המהווה 99%-d מן הממצא הארכיאולוגי, כמעט שאינה משמשת את חוקרי המקרא (למעט מספר מקרים יוצאי דופן). בבואם לעמוד על מקורות הפולחן הדתי, רוב חוקרי המקראי העכשוויים לא הפנימו עדיין את העדות הארכיאולוגית: הם מעדיפים להתגדר במחקר טקסטואלי־ספרותי ובביקורת צורנית. אפשר אולי לייחס זאת, כתגובה לדגש המוגבר על ארכיאולוגיה מקראית שאפיין את השנים שלפני מלחמת העולם השנייה ולאחריה, כשאולברייט ותלמידיו חלשו על מחקר המקרא.5 זאת ועוד, הכיוון החדש אליו פנתה הארכיאולוגיה בשנים האחרונות, תוך שימת דגש במחקר האנתרופולוגי, בגישות המבוססות על תיאוריות ובפרסום דוחו"ת בעלי אופי טכני יותר, שלף את ה'דברים' מתוך 'דברי הימים' והפכם ממילא לפחות נגישים ולפחות מעניינים לדידם של חוקרי הטקסט וההיסטוריה. גישתם השלילית של חוקרי המקרא אף הושפעה במידה מסוימת מן האסכולה המינימליסטית, המתעלמת מחלקה של הארכיאולוגיה בהבנת העבר. עמדתם של המינימליסטים, כי רק מסמכים בני-זמנה של התקופה המקראית יכולים לשמש לכתיבת תולדותיה של אותה תקופה (בעודם מתכחשים לאפשרות קיומם של מסמכים כאלה) מציבה אותם במחנה הפילוסופי למחקר אודות השפעת הגישה של אולברייט ותלמידיו על חקר המקרא, ראה 2003 Gitin.</page><page sequence="6">206 סיימור גיטין הפוסט-מודרניסטי, הגורם כי היסטוריה אמיתית אינה יכולה להיכתב, שכן על הכתב ניתן להעלות רק את הרושם שהותירה אחריה ההיסטוריה. ובכך נשלל מן הארכיאולוגיה כל תפקיד באיתור פולחנים ישראליים ופלשתיים עתיקים.6 בעוד כל הגורמים הללו חברו לצמצום חלקה של הארכיאולוגיה בחקר המקרא, עיקר כישלונה עשוי להיות תוצאה מאי יכולתה להביא בפני החוקרים את מה שמכונה 'אקדח עשן'. ארכיאולוגים וחוקרי מקרא כאחד מכירים בהעדר עדות חד משמעית באשר לפולחן, כלומר, מחסור בעדות ישירה וחותכת. לדוגמה: דיוור, בדיווח מקיף ומעשי על הממצא הארכיאולוגי, מעריך את הממצא הכרוך בפולחן הישראלי הקדום במילים אלו: "בעוד 'העדות החיצונית' של הארכיאולוגיה עשויה הייתה לקדם את תפיסתנו באשר לערכם של המקורות המקראיים ולהבנת ההיסטוריה והדת הישראלית, היא לא סיפקה לנו עדיין עדות ישירה ובלתי תלויה באשר לפולחן הקדום"(217 :1987 Dever). בכך הוא מכיר בחולשה מובנית המשוקעת בעדות הארכיאולוגית, המתבטאת באופייה הספקולטיבי, ומרמז על העדר יכולתה לשכנע חוקרי מקרא או חוקרי טקסט אחרים, כי בבואם לעמוד על מקורות הדת הישראלית הקדומה יתייחסו אל הממצא החומרי כאל מקור מהימן. פרידמן, בבואו להעריך את השפעת תורתו של אולברייט - תוך שהוא שוקל את נקודת הראות של חוקרי המקרא - הצביע על העדר 'אקדח עשן', כלומר, העדר הוכחה ארכיאולוגית ניצחת לקיומם של אירועים מקראיים היא הסיבה האמיתית לכך שאין לארכיאולוגיה משקל של ממש בוויכוח אודות הפולחן בתקופת המקרא(1989:40 Freedman). אין ספק כי קריטריון ה'אקדח העשן' הוא מהותי לבחינת הפולחנים הדתיים בתקופת המקרא ולאימותם. אולם אין לראות בו קריטריון בלעדי ולהתעלם מן הממצאים המעידים על קיומו של פולחן דתי, ר"ל עובדות המצויות באתרן. את הממצאים האלה, ובכללם העדויות האפיגרפיות והאיקונוגרפיות הנזכרות לעיל, יש להעריך כעדויות בנות זמנן המספקות קשר ישיר לסביבה המוחשית והתרבותית בה שימשו עצמים פולחניים אלה, וככאלה הם משמשים עדות אותנטית לפולחן בתקופת המקרא. הם אף עשויים לשקף את המצב בעת העתיקה לאשורו טוב יותר מכתובת, שעשויה הייתה להיכתב מאות בשנים לאחר האירוע ולשקף עריכה מגמתית. לכן, ההתייחסות אל 'האקדח העשן' כאל קריטריון בלעדי תהייה בבחינת התכחשות לכל עדות המתקבלת כתוצאה מהשוואת הממצא של תרבות חומרית עם הטקסט המקראי, במיוחד כשישנה אפשרות לקשר ישיר בין מקורות חיצוניים לבין הממצא הארכיאולוגי במקום. הסתייגותם של חוקרי המקרא שבזמננו ממקומה של הארכיאולוגיה בחקר המקרא, שהגבילה מאוד את חקר הדת הישראלית, לא פגעה עד כה בחקר הפולחן הפלשתי. עדויות משמעותיות ראשונות לפולחן זה החלו להופיע רק בשנות השבעים, 6. לסקר עדכני של הספרות המינימליסטית, ראה 2001:23-52 Dever.</page><page sequence="7">פולחן ישראלי על-פי הממצא הארכיאולוגי מתקופת הברזל ב' 207 בחפירות אשדוד (מ' דוחן 1992) ותל קסילה (ע' מזר 1992). חקר הפולחן הפלשתי נעשה נושא למחקר ארכיאולוגי מעמיק רק בעשר־חמש-עשרה השנים האחרונות של המאה הכי, כשמפרוייקט החפירות של תל מקנה-עקרון(המנוהל במשותף על ידי מכון אולברייט והאוניברסיטה העברית בירושלים, על-ידי ט' דותן וס' גיטין) נצטברה כמות ידע רבה על מנהגי הפולחן הפלשתי בתקופת הברזל א' וב' כאחד.7 מאמרי זה מתייחס לעדויות משלהי תקופת הברזל ב', כלומר, מן התקופה הפלשתית המאוחרת במאה הד לפני 0ה"נ. עקרון (תל מקנה) שנושבה לראשונה במאה הי"ב לפני 0ה"נ על ידי גויי הים/הפלשתים כאחת מחמש ערי הבירה שלהם, הגיעה לשיא גודלה והתפתחותה הכלכלית בפרק האחרון לקיומה, במאה הד לפני סה"נ. בתקופה זו הפכה עקרון למרכז מסחרי בינלאומי, כשפותח בה מרכז תעשייתי לייצור שמן זית, הגדול ביותר המוכר עד כה ברחבי המזרח הקדום. החפירות באתר הניבו גם מגוון רחב ביותר של עדויות לפולחן, הכוללות ממצאים כתובים ובלתי כתובים וביניהם מכלולים פולחניים.8 את הממצאים הללו ניתן לאפיין על-פי שלוש קטגוריות של נתונים - 'אקדח עשן': חפצים שנחשפו באתרם ושילוב בין מקורות כתובים לבין ממצאים של תרבות חומרית - שנחשפו ברובם ברובע האצילים, באגף המערבי של מכלול המקדש המונומנטאלי(650) ובמבנה הנספח למקדש(654). שטח מכלול המקדש המונומנטאלי(650) 43x57-0 מטר והוא אחד המבנים הגדולים מסוגו שנחשפו עד כה בישראל(איור 1). אין לתוכניתו מקבילות באזור והיא מתבססת על תפיסה ארכיטקטונית ניאו-אשורית בת שלושה מרכיבים עיקריים: אגף מזרחי המורכב מחצר רבועה פתוחה ורחבת ידיים(איור 1 : חדר j) וחדרים מצדדיו: במרכז מעין פרוזדור מלבני ארוך וצר ששימש כחדר הכס או כאולם לקבלות פנים (איור 1 : חדרים m ,1 ,k), כשבקצהו האחד במה או כס מלכות לשם עולים במדרגות (איור 1 : חדר k) : אגף מערבי גדול ובו מקדש(איור 1 : חדרים n־bb). כנהוג במבנים ניאו-אשוריים מונומנטאליים, גם כאן שימש חדר כס המלכות כאזור החוצץ בין האגף המזרחי למערבי(גיטין, דותן ונווה: 38:1997). המאפיין הארכיטקטוני החשוב ביותר במכלול המקדש המונומנטאלי(650) והמרכיב המרכזי באגף המערבי הוא המקדש המלבני שלו מפתן מונומנטאלי מודרג (איור 2). לאורך הקירות באולם המקדש נמצאו שתי שורות מקבילות בנות ארבעה בסיסי עמודים כל אחת(איור 1 : חדר 11). בקצה האולם נמצא הדביר המוגבה(איור 1 : חדר t) ומאחוריו עיקרי תכונות הפולחן בתקופת הברזל א' נידונו על ידי ט' דותן(2003). רוב הממצאים מתקופת הבחל ב' פורסמו בעבר במקומות שונים, ובכללם 2002 ,1993 ,1989 ,Gitin; גיטין, דותן ונוה 1997 וכן 1999,Gitin and Cogan. לדיווחים מעודכנים על ממצאי חפירת תל מקנה-עקרון, ראה ט' דותן וגיטין 1993 ; גיטין 1995 ; גיטין ודותן 1992 וכן גיטין, דותן ונוה 1997.</page><page sequence="8">208 סיימור גיטין איור 1 : תוכנית המקדש - עדכון לתכנית שפורסמה ב-195 :1999 Gitin and Cogan בתוכנית מסומנים: המקדש,• חדר הכס והחצר וכן מסומנים בה מקומה של כתובת ההקדשה ומקומה של כתובת הקדשה מטיפוס חדש.</page><page sequence="9">פולחן ישראלי על-פי הממצא הארכיאולוגי מתקופת הברזל ב' 209 שני חדרי אחסון (איור 1 : חדרים ww-1 v), את המבנה הקיפו אחד-עשר חדרים משלושת צדדיו (איור 1: חדרים aa-x ,s-n). תוכנית המקדש בעל שתי שורות העמודים משקפת דגם פיניקי, ומקבילה לה נמצאה במקדש עשתורת בקיטיון שבקפריסין(1974:24-25 Karageorghis). ו ־- "'-" '•'■-" •• a ־ איור 2 : שחזור אמנותי של מקדש העמודים שבמכלול המקדש(650). חשיפת מכלול המקדש (650) היא שהמציאה לנו בסופו של דבר את 'האקדח העשן' בדמות כתובת ההקדשה המלכותית מעקרון(איור 3). זהו החפץ החשוב ביותר שנחשף באתר בכל ארבע-עשרה עונות החפירה, ואחד הממצאים החשובים ביותר שנתגלו בארץ־ישראל במהלך המאה הב' (גיטין, דותן ונוה 1997: 38). הכתובת שנתגלתה בשלמותה, חרותה על לוח אבן גיר שמשקלו למעלה מ־150 ק"ג. היא כוללת 5 שורות ו-72 אותיות, ובעברית בת-זמננו וניתו לקוראה כדלקמן: "הבית (אשר) בנה אביש בן פדי בן יסד בן אדא בן יער שר עקרון לפתגיה גבירתו. תברכו ותשמרו ותאריך ימיו ותברך ארצו"(גיטין, דותן ונרה 43-41:1997).9 הכתובת, המשלבת בו-זמנית תכונות של 'אקדח עשן' עם ממצא שנחשף באתרו, משמשת עדות מהימנה לפולחן הפלשתי. אופייה הפלשתי (האגאי) של הכתובת מוכח על-ידי השם הלא־שמי אביש (Ikausu), עליו היא מעידה כי בנה את המקדש בו נחשפה. השם Ikausu קרוב למילה Achaean, שמשמעה 'יווני' ומתאים לדעה 9. ישנן עדיין שאלות באשר לדרך הביטוי של השמות "אכיש", "יסד" ו"פתגיה": זאת ועוד, קריאת השם "אכיש" מסתמכת על המקרא, בעוד שבכתובות האשוריות מופיע השם בצורת .Ikausu</page><page sequence="10">210 סיימורגיטין איור 3: כתובת ההקדשה המלכותית מעקרון..</page><page sequence="11">פולחן ישראלי על־פי הממצא הארכיאולוגי מתקופת הברזל ב' 211 המקובלת כי מקור הפלשתים באיים האגאים(גיטין, דותן ונוה 41:1997); אכיש הוא הנוסח העברי של שם יווני זה, והוא מופיע במקרא כשמו של מלך פלשתי(שמ"א בא: יא וכר: 1998 Naveh). זאת ועוד: בכתובת נאמר גם כי שם העיר בה מלך Ikausu הוא עקרון, עיר המוכרת מן המקרא כאחת מחמש בירות פלשת (שמ"א ו: 17). שמה של העיר מופיע גם באנלים הניאו-אשוריים בהתייחסות לערי המדינה של Palastu היא פלשת (294 ,291 ,287-288 :1969 Pritchard). ואשר לפעילות הפולחנית, זו מתבהרת מעצם הימצאותה של הכתובת במקדש, המוגדר ככזה על-פי תכנונו ועל-פי המתקנים והאביזרים הפולחניים שנמצאו בו. אופיו הפלשתי של הפולחן משתמע גם משמה הלא-שמי של האלה פתגיה (Ptgyh) לכבודה הקים אכיש את המקדש. שמה של פתגיה נקשר למקדש בדלפי, המוכר בשם Pytho, מקדשה של גאיה, האלה-האם של המיקנים (89-90 :2000 Schäfer-Lichtenberger), מותאם היטב למקורותיהם האגאים של הפלשתים. בכתובת משוקעות גם מסורות פניקיות (או שמיות-מערביות) המתבטאות בלשונה ובמבנה הברכות(גיטין, דותן ונוה 1997 : 41, 43). הכתובת היא גם דוגמה מופתית לשילוב בין ממצא לכתוב, שכן יש כאן התאמה כרונולוגית שאין עליה עוררים בין זמנה של הכתובת לבין מועד הקמתו של המקדש בו נמצאה, כשהיא קובעת אותו לרבע הראשון של המאה הז' לפני 0ה"נ. שניים ממושלי העיר הנזכרים בכתובת - פדי ו-Ikausu - מוכרים מן האנלים הניאו אשוריים כמלכי amaqar(r)ünaי, היא עקרון, שהייתה לעיר וסאלית של אשור במאה הז'(1995:62 Gitin). את פדי מזכיר סנחריב באנלים שלו בקשר לקרב אשר בסופו היכה את חזקיהו מלך יהודה, ואת עריו מסר לידי פדי ואחרים Pritchard) (287-288 :1969. פדי נזכר גם ברשימה משנת 699 כמי שששלח לסנחריב כיכר כסף קל (21-22 :1995 Ikausu .(Fales and Postgate מופיע כאחד משניפ-עשר מלכי החוף שהובילו חומרי בניין לננוה לשם בניין ארמון אסרחדון(בשנים 669-680 לפני סה"נ). שמו מופיע גם ברשימת המלכים שהשתתפו במערכה הראשונה של אשורבניפל כנגד מצרים בשנת 667 (294 ,1969:291 Pritchard). השלב האחרון לקיומו של המקדש בעקרון נקבע על פי שכבת החורבן המסיבית אשר חתמה את הכתובת ואת הדביר בו נמצאה. שכבה זו יוחסה לכיבוש פלשת בידי המלך הניאו בבלי נבוכדנצר בשנת 604 לפני סה"נ (2 .Gitin 1998: 276 n). השכבה הארכיאולוגית בה נמצאה הכתובת, שנחתמה במפורש על ידי שכבת החורבן, ניתנת בבירור לתיארוך. שכן הכתובת ושאר הממצאים שנמצאו באתרם מהווים את אותה עדות מפורשת מבוקשת, המכונה 'אקדח עשן'. עקרון של שלהי המאה הז' אף הניבה חפצי פולחן נוספים שנמצאו חתומים בשכבת החורבן של שנת 604 לפני סה"נ. לדוגמה, בין הממצאים החשובים שנחשפו</page><page sequence="12">212 סיימורגיטין בה היו צלמית, מספר כתובות וכמה מזבחות קטורת בעלי ארבע קרניים. כל אלה סייעו בהבנת אופי הפולחן הפלשתי המאוחר. היות ודוגמאות אלה מאפיינות גם תרבויות נוכריות, הרי הן משקפות עד כמה אומצו השפעות אלה על ידי הפולחן הפלשתי ונקלטו בו. כמו כן הן מהוות אמת מידה להיקף תהליך ההתערות התרבותית (acculturation) אותו עברו הפלשתים עד למאה ז' לפני סה"נ(גיטין 1994: 164 165). איור 4: צלמית אישה פניקית שנחשפה במקדש העמודים שבמכלול המקדש(650). אחד מן הממצאים הלא-כתובים החשובים ביותר שנחשפו בעקרון נמצא בדביר שבמקדש (איור 1: חדר t): צלמית אישה מטיפוס פניקי (איור 4). זוהי הצלמית היחידה המוכרת לנו מן הלבנט שנמצאה בתוככי מקדש או בכל קונטקסט מקודש אחר, והיא עשויה אולי לסמל את דמותה של אלת המקדש. דמויות דומות לה נמצאו ברחבי אגן הים התיכון - בקרתגו, במוטיה, ובתארוס .Acquaro 1988:623, nos) (363 ,1988:358 234-235; Ciasca וכן בקפריסין(203:3 .Gjerstad 1937: pi). ן •ן -ז 3 f■ י &lt;■■ ■\ O I איור 5 : טיפוס חדש של כתובת הקדשה מעקרון(ציור: עדה ירדני). איור 4: צלמית אישה פניקית שנחשפה במקדש העמודים שבמכלול המקדש(650). איור 5 : טיפוס חדש של כתובת הקדשה מעקרון(ציור: עדה ירדני).</page><page sequence="13">פולחן ישראלי על-פי הממצא הארכיאולוגי מתקופת הברזל ב' 213 דוגמה נוספת היא טיפוס חדש של כתובת הקדשה בת שתי מלים החרותה מצדו האחד של קנקן אגירה (איור 5) שנמצא באחד החדרים הצדדיים שבדרום המקדש (איור 1 : חדר ק). אופיו הפולחני של החדר מסתבר מתוך המכלול המיוחד שנמצא בו, שכלל מתקנים וחפצי פולחן, וביניהם מתקן לייצור שמן, היחיד שנחשף בעקרון באתרו והוא מחוץ לאזור התעשייה (איור 1 : חדר ק). מתקן זה שימש ככל הנראה לייצור שמן-קודש לצורכי הפולחן במקדש. לצדו נמצאו שלושה חפצי שנהב, כנראה חלקים מכלי נגינה מצרי גדול, המתואר לעתים קרובות בסצנות מן הפולחן במקדשים (196 :1999 Gitin and Cogan). ודבר הכתובת: "לבעל ולפדי", דהיינו, "לאל ולמלך". בעל, המוכר מן המקרא כראש וראשון ל'יריביו' של יהוה, היה אל הפריון והסערה בפנתיאון הכנעני והפניקי(שם, 197-196), ואילו פדי, כנזכר לעיל, היה מלך עקרון. מטבע הלשון "לאל ולמלך" מקורה באשור, שם הביטוי "לסגוד לאל ולמלך" מסמל את אחריותו של האזרח לשלם מסי פולחן(דוגמת המעשרות) ולבצע חובות שירות עבור המלכות (שם, 198-197). כתובת זו מוסיפה לנו אם כן ידע אודות הפולחן הפלשתי, היא מביאה עדות לעבודת הבעל (אלוהות שמית-מערבית) כאחד מאלי הפנתיאון הפלשתי, ומרמזת על מציאותה של כהונה פלשתית שגבתה את מסי המקדש. !ם to איור 6: עקרון, שטח IV שיחזור איזומטרי של מבנה הנספח למקדש(654). לא פחות חשובות היו הכתובות שנמצאו רשומות בדיו על גבי קנקני אגירה וכן ממצאים פולחניים שנחשפו באתרם בתוך המבנה הנספח למקדש (654) (איור 6), הממוקם מדרום למבני העזר הצמודים למערכת המקדש(650). על גבי אחד הקנקנים נרשמו שתי מלים: "קדש" מצדו האחד(איור 7א) ואילו "לאשרת" (כלומר, מוקדש</page><page sequence="14">214 סיימורגיטין לאשרת) מצדו האחר (איור 7ב). מכך מסתבר כי בעקרון סגדו גם לאלה הכנענית אשרת( 2001: 402 Zevit) כתיב שם האלה וכתבה הם פיניקים ,1993:250 Gitin) (37 .257 n. כתובת נוספת כוללת את המלה "למקם"(איור 8א) שבפיניקית(ולעתים אף בעברית מקראית) משמעה "למקדש" Levine 1997: 248; Vanderhooft) (628-630 :1999. על גבי אותו כלי נמצא הסימון "ט" העשוי להעיד כי תכולת הקנקן ניתנה כטבל. מתחת ל"ט" נמתחו שלושה קווים אופקיים שמשמעם על-פי שיטת המספור הפיניקית, 30 יחידות (1993:251 Gitin) (איור 8ב).10 מן הכתובת "למקם" שנזכרה לעיל, מסתבר אם כן כי היה בעקרון מקדש אליו הובאו מנחות שפרנסו כנראה את כוהני המקום, כנרמז מן הכתובת "לבעל ולפרי". -&gt; 1 י איור 7א: כתובת שנמצאה על גבי קנקן בעקרון ולשונה "קדש". נ).;•'•:, איור 7ב: מצדו השני של אותו קנקן נמצא כתוב "לאשרת". ־i ■i איור 8א: כתובת שנמצאה על גבי קנקן בעקרון ולשונה "למקם". איור 8ב: מצדו השני של אותו קנקן רשומה האות "ט" ובצדה שלושה קווים אופקיים מקבילים. אחד מחפצי הפולחן הרווחים בעקרון היה מזבח קטורת בעל ארבע קרניים. ששה מזבחות נחשפו בשלושה מבנים הנספחים למקדש אשר בשטח הארמון שברובע האמידים, שניים-שניים בכל מבנה (653,651, 654). שניים נוספים נחשפו באזור המגורים ואילו תשעה באזור תעשיית שמן הזית(2002:113 Gitin). שבעה עשר המזבחות הללו נמצאו מפוזרים על פני כל העיר - הן בבתים פרטיים, הן באזורי תעשייה והן במקומות פולחן (שם, 114). ממיקומם של מזבחות אלו ומן העובדה ששנים-עשר מהם היו ניידים ניתן להסיק כי בעקרון קיימת הייתה שיטת פולחן מבוזר 10. בכתובות אחרות נמצאו המלים "קדש", "לאשרת" ו"שמן", כלומר, שמן זית(גיטין 1993 : 250, 252).</page><page sequence="15">פולחן ישראלי על-פי הממצא הארכיאולוגי מתקופת הברזל ב' 215 (איור 9) (2002:113-114 Gitin). מסקנה זו נוגדת במפורש את הפולחן הריכוזי המסתבר מן הממצא במקדש העמודים שבמכלול המקדש (650), כולל כתובת ההקדשה המלכותית והכתובת "למקם". אין ספק כי שיטת פולחן דואלית זו הייתה תוצאה מחשיפתה של עקרון למסורות פולחן אתניות מגוונות כתוצאה מהפיכתה למרכז בינלאומי לייצור שמן זית במאה הז' לפני סה"נ. בדיקה נוספת של טיפוסי המזבחות ומיקומם וכן בחינת תכונות פולחניות אחרות(שחלקן כבר נדון לעיל) היו היסוד לזיהוי חמש דוגמאות לקיום פולחן בו-זמני וזוגי שהתקיים בעקרון במאה הז' לפני סה"נ בעת ובעונה אחת, וכלל פולחן פרטי וציבורי במקומות קדושים וחילוניים. אופי הפולחן היה נייד ונייח, ריכוזי ומבוזר, וכלל מסורות מקומיות ונוכריות כאחד (דיון מפורט בנידון, ראה 2002:113-117 Gitin). 1 A -־ ■x wits m 20cm איור 9 : שניס-עשר מזבחות קטורת ניידים העשויים אבן מעקרון שכבה IB, מן המאה הז' לפני סה"נ.</page><page sequence="16">216 סיימורגיטין אפילו סקר שטחי זה של הממצא הפולחני מעקרון של המאה הזי, מדגים את חשיבותו של הממצא הארכיאולוגי להבהרת טיבו ואופיו של הפולחן הדתי הפלשתי המאוחר. מן הממצא בעקרון מסתבר כי למרות שהפולחן הפלשתי במאה הז' נותר פלשתי בייסודו, הוא הושפע במידה רבה מן הקשרים שהיו להם עם תרבויות פולחן אחרות. התוצאה היא שיטת פולחן רבת פנים שהטמיעה לתוכה תרבויות שונות, כשבמרכזה מקום פולחן ריכוזי - מקדש - שהסתמך על מעמד כוהנים ומעשרות. המלך שהקים את המקדש ראה עצמו כיווני, והאלה לה הקדיש אותו, גם היא יוונית. זה משתלב עם מקורם האגאי של הפלשתים. מאידך גיסא, השפה, צורת הכתב ונוסח כתובת ההקדשה וכן תוכנית המקדש מצביעים על השפעה פיניקית חזקה, בעוד שלמכלול המקודש (בו מצוי המקדש) אופי אדריכלי ניאו־אשורי. במקביל לשיטת פולחן ריכוזית זו התקיים פולחן מבוזר הכרוך במזבח קטורת, וזאת בהסתמך על מציאות מזבחות קטורת בעלי ארבע קרניים בכל רחבי התל פרט לתחומו של המקדש. המסקנה היא אם כן כי פולחן זה התקיים ככל הנראה בכל רחבי האתר, פרט למקדש. במקדש סגדו - בנוסף לפתגיה - גם לבעל ולאשרת. סגידה משולשת זו מלמדת על השתלבות הפנתיאונים הפלשתיים, הפיניקיים והשמים-המערביים, בעוד צלמית האלה שנמצאה במקדש, היא מטיפוס פניקי. המסקנות שהוצגו כאן באשר לפולחן הפלשתי המאוחר מתבססות על ממצא ארכיאולוגי תקף. התשובה לשאלה, אם אמנם תהיה למידע זה בעתיד השפעה על חקר המקרא וההיסטוריה הקדומה טמונה בנכונותם של חוקרים בדיסציפלינות אלה לקבל את הממצא מעקרון כמשמעותי. אבן הנגף העיקרית בהשגת מטרה זו אינה העדר 'אקדח עשן' או מחסור בעדויות חותכות אחרות - כפי שנטען בשאלת הפולחן הישראלי - אלא דעה קדומה שנתגבשה במשך חמישים השנים האחרונות, כתוצאה מהתייחסות שלילית אל הארכיאולוגיה המקראית. ואחת היא כיצד נכנה ענף זה של הארכיאולוגיה - בין אם ארכיאולוגיה של ישראל הקדומה, בין אם ארכיאולוגיה סורית-פלסטינית - שכן רוב חוקרי המקרא וההיסטוריונים נטו מסיבות רבות ושונות להתעלם מן הממצאים שהובאו על ידה וממסקנותיה. בעשותם כן, הם התעלמו מן העובדה שהארכיאולוגיה מתבססת היום על עדויות אמפיריות, בהעדיפם;ללא שיקול דעת מספיק) להשליך את המידע הארכיאולוגי כהשלך תינוק ביחד עם מי האמבט שלו. תפיסה זו הגבילה במאוד את זווית ראייתם של רבים מחוקרי טקסט שעסקו בחקר מנהגי פולחן עתיקים, ואף גרמה להם לסטות מן העיקר. שכן הם התעלמו מן המידע הרלבנטי שנבע מחקר התרבות החומרית שהוצג על־ידי הארכיאולוגים. אם יגשו חוקרי מקרא והיסטוריונים אל הממצא מעקרון בפתיחות, תיווצר מערכת יחסים חדשה עם הארכיאולוגים, בה ישמשו ממצאי התרבות החומרית לא רק</page><page sequence="17">פולחן ישראלי על-פי הממצא הארכיאולוגי מתקופת הבחל ב' 217 לפענוח מנהגי הפולחן הפלשתים, אלא יסייעו גם להבהרת נושאים אחרים בתולדות כנען, ישראל הקדומה ושכנותיהן. מקורות: גיטין, ס' 1994 "כיצד נעלמה התרבות הפלשתית", אריאל 101-100, עמי 165-157. גיטין, ס' ודותן, ט' 1992 "מקנה, תל". האנציקלופדיה החדשה לחפירות ארכיאולוגיות באp ישראל, כרך 3, ע' א' שטרן. ירושלים: החברה לחקירת ארץ ישראל ועתיקותיה, עמי 1004-997. גיטין, ס', דותן, ט' ונוה י' 1997 "כתובת-הקדשה מלכותית מעקרון", קדמוניות 113 , עמי 43-38. דותן, ט' וגיטץ, ס' 1993 "תל מקנה/עקרון - עלייתה ונפילתה של עיר פלשתית", קדמוניות 106-105 , עמי 2 28. דותן, מ' 1992 "אשדוד". האנציקלופדיה החדשה לחפירות ארכיאולוגיות באp ישראל, כרך 1 , ע' א' שטרן. ירושלים: החברה לחקירת ארץ ישראל ועתיקותיה, עמי 96-86. מזר, ע' 1992 "קסילה". האנציקלופדיה החדשה לחפירות ארכיאולוגיות באp ישראל, כרך 4, ע' א' שטרן. ירושלים: החברה לחקירת ארץ ישראל ועתיקותיה, עמי 1412-1402. Acquaro, E. 1988 Catalogue. Pp. 581-754 in The Phoenicians, ed. S. Moscati. Milan: Bompiani. Albright, W.F. 1956 Archaeology and the Religion of Israel. 4th ed. Baltimore: Johns Hopkins University Press. Avner, U. 1993 Mazzebot Sites in the Negev and Sinai and their Significance. Pp. 161-181 in Biblical Archaeology Today 1990: Proceedings of the Second International Congress on Biblical Archaeology, Jerusalem, ed. A Biran and J. Aviram. Jerusalem: Israel Exploration Society. Ciasca, A. 1988 Masks and Protomes. Pp. 354-369 in The Phoenicians, ed. S. Moscati. Milan: Bompiani. Dever, W.G. 1970 Iron Age Epigraphic Material from Khirbet el-Kom. Hebrew Union College Annual 40-41: 139-204. 1987 The Contribution of Archaeology to the Study of Canaanite and Early Israelite Religion. Pp. 209-247 in Ancient Israelite Religion: Essays in Honor of Frank Cross, ed. P.D. Miller, P.D. Hanson and S.D. McBride. Philadelphia: Fortress.</page><page sequence="18">218 סיימורגיטין 1999 Archaeology and the Ancient Israelite Cult: How the Kh. El-Qöm and Kuntillet 'Ajrüd 'Asherah' Texts have Changed the Picture. Pp. 9* 15* in Eretz Israel 26 (Frank Moore Cross Volume, ed. B.A. Levine et al. Jerusalem: Israel Exploration Society. 2001 What did the Biblical Writers Know and When did They Know it? What Archaeology can Tell us about the Reality of Ancient Israel. Grand Rapids, Mich.: Eerdmans. Dothan, T. 2003 The Aegean and the Orient: Cultic Interaction. Pp. 189-214 in Symbiosis, Symbolism and the Power of the Past - Canaan, Ancient Israel and their Neighbors from the Late Bronze Age through Roman Palestina: Proceedings of the Centennial Symposium, W.F. Albright Institute of Archaeological Research and American Schools of Oriental Research, Jerusalem, May 29-31, 2000, ed. W.G. Dever and S. Gitin. Winona Lake, Indiana: Eisenbrauns. Fales, F.M. and Postgate, J.N. 1995 Imperial Administrative Records II: Provincial Administration and Taxation. State Archives of Assyria II. Helsinki: Helsinki University Press. Freedman, D.N. 1989 William F. Albright in Memoriam. Pp. 33-44 in The Scholarship of William Foxwell Albright: An Appraisal, ed. G.W. Van Beek. Atlanta: Scholars Press. Gitin, S. 1989 Incense Altars from Ekron, Israel and Judah: Context and Typology. Pp. 52*-67* in Eretz Israel 20 (Yigael Yadin Memorial Volume), ed. A. Ben-Tor, J. Greenfield and A. Malamat. Jerusalem: Israel Exploration Society. 1993 Seventh Century B.C.E. Cultic Elements at Ekron. Pp. 248-258 in Biblical Archaeology Today, 1990: Proceedings of the Second International Congress on Biblical Archaeology, Jerusalem, ed. A. Biran and J. Aviram. Jerusalem: Israel Exploration Society. 1995 Miqne-Ekron in the 7th Century B.C.E.: The Impact of Economic Influences on a Neo-Assyrian Vassal City-State. Pp. 61-79 in Recent Excavations in Israel: A View to the West, ed. S. Gitin. Archaeological Institute of America Colloquia and Conference Papers I. Dubuque, LA.: Kendall/Hunt. 1998 The Philistines in the Prophetic Texts: An Archaeological Perspective. Pp. 273-290 in HESED VE-EMET: Studies in Honor of Ernest S. Frerichs, ed. J. Magness and S. Gitin. Brown Judaic Studies 320. Atlanta: Scholars Press. 2002 The Four-Horned Altar and Sacred Space: An Archaeological</page><page sequence="19">פולחן ישראלי על-פי הממצא הארכיאולוגי מתקופת הברזל ב' 219 Perspective. Pp. 95-123 in Sacred Time, Sacred Place: Archaeology and the Religion of Israel, ed. B.M. Gittlen. Winona Lake, Ind.: Eisenbrauns. 2003 The House that Albright Built, Near Eastern Archaeology 65/1: 5-10. Gitin, S. and Cogan, M. 1999 A New Type of Dedicatory Inscription from Ekron. Israel Exploration Journal 49/3-4: 193-202. Gjerstad, E. 1937 The Swedish Cyprus Expedition 1927-1931, III: Plates. Stockholm: Petterson. Hendel, R.S. 1997 Aniconism and Anthropomorphism in Ancient Israel. Pp. 205-228 in The Image and the Book: Iconic Cults, Aniconism and the Rise of Book Religion in Israel and the Ancient Near East, ed. K. van der Toorn. Leuven: Peeters. Karageorghis, V. 1974 Kition: Mycenaean and Phoenician. Proceedings of the British Academy 59: 1-27. Keel, O. and Uehlinger, C. 1998 Gods, Goddesses and Images of God. Minneapolis: Fortress. Lemaire, A. 1977 Les Inscriptions de Khirbet el Qom et Asherah de Yhwh. Revue Biblique 84: 597-608. Levine, B.A. 1997 The Next Phase in Jewish Religion: The Land of Israel and Sacred Space. Pp. 245-257 in Tehila le-Moshe: Biblical and Judaic Studies in Honor of Moshe Greenberg, ed. M. Cogan, B.L. Eichler and J. H. Tigay. Winona Lake, Ind: Eisenbrauns. Lewis, T J. 1998 Divine Images and Aniconism in Ancient Israel. Journal of the American Oriental Society 118/1: 36-53. May, H.G. 1935 Material Remains of the Megiddo Cult. Chicago: Oriental Institute of the University of Chicago. Mettinger, T.N.D. 1995 Graven Image?: Israelite Aniconism in its Ancient Near Eastern Context. Stockholm: Almqvist 8c Wiksell. 1997 Israelite Aniconism: Developments and Origins. Pp. 173-204 in The Image and the Book: Iconic Cults, Aniconism and the Rise of Book Religion in Israel and the Ancient Near East ed. K. van der Toom, Leuven: Peeters.</page><page sequence="20">220 סיימור גיטין Millard, A. 1991 Review of J.H. Tigay, You Shall Have No Other Gods: Israelite Religion in the Light of Hebrew Inscriptions (Atlanta: Scholars Press, 1986). Israel Exploration Journal 41/1-3: 224-26. Naveh, J. 1979 Graffiti and Dedications. Bulletin of the American Schools of Oriental Research 235: 27-30. 1998 Achish-Ikausu in the Light of the Ekron Dedication. Bulletin of the American Schools of Oriental Research 310: 35-38. Niehr, H. 1997 Search of YHWE's Cult Statue in the First Temple. PP. 73-96 in The Image and the Book: Iconic Cults, Aniconism, and the Rise of Book Religion in Israel and the Ancient Near East, ed. K. van der Toorn. Leuven: Peeters. Pritchard, J.B., ed. 1969 Ancient Near Eastern Texts Relating to the Old Testament. 3rd ed. Princeton: Princeton University Press. Schäfer-Lichtenberger, C. 2000 The Goddess of Ekron and the Religious-Cultural Background of the Philistines. Israel Exploration Journal 50/1-2: 82-91. Tigay, J.H. 1986 You Shall Have No Other Gods: Israelite Religion in the Light of Hebrew Inscriptions. Atlanta: Scholars Press. Toorn, K. van der 1997 The Image and the Book: Iconic Cults, Aniconism and the Rise of Book Religion in Israel and the Ancient Near East. Leuven: Peeters Uehlinger, C. 1997 Anthropomorphic Cult Statuary in Iron Age Palestine and the Search for Yahweh's Cult Images. Pp. 97-155 in The Image and the Book: Iconic Cults, Aniconism and the Rise of Book Religion in Israel and the Ancient Near East, ed. K. van der Toorn. Leuven: Peeters Vanderhoofl, D. 1998 Dwelling beneath the Sacred Place: A Proposal for Reading 2 Samuel 7:10 .Journal of Biblical Literature 118: 628-630. Vaux, R. de 1965 Ancient Israel II: Religious Institutions. New York: McGraw Hill. Weiner, H.M. 1927 The Altars of the Old Testament. Leipzig: Hinrichs. Zevit, Z. 2001 The Religions of Ancient Israel. London: Continuum.</page></plain_text>