<plain_text><page sequence="1">ro 133 ELEMENTI PER UNA RICERCA SULLE ORIGINI DELLA MONARCHIA SACRA EGIZIANA La monarchia sacra costituisce senza dubbio uno dei tratti più caratteristici e noti dell'antica civiltà egiziana. Si potrebbe anzi affer- mare che tutta la cultura dell'Egitto antico si sia sviluppata attorno alla figura del faraone. Tuttavia, nonostante la concezione egiziana del re sia stata oggetto di numerosi studi, le sue origini sono ancora molto oscure. Del resto, le stesse ipotesi finora formulate su questo argo- mento sono spesso vaghe e contrastanti x. Ora, non è certo mia intenzione proporre in questa sede una solu- zione definitiva a tale problema. Mi limiterò soltanto a cercar di rin- tracciare quegli elementi che potrebbero risalire al predinastico e di riconoscere eventuali connessioni con culture del Vicino Oriente e dell'Africa nord-orientale, al fine di datare le possibili forme di chief- tainship preistorica e di definire gli eventuali apporti esterni. A tale scopo limiterò l'analisi a quei soli elementi che possono offrire una ga- ranzia di maggior obiettività: l'abbigliamento, le insegne e l'iconografia del sovrano. Per compiere questa ricerca ho esaminato la documenta- zione predinastica, protodinastica e dell'Antico Regno, giacché i rivol- gimenti che chiudono la VI dinastia concludono anche una fase della storia culturale egiziana che si svolge con un processo continuo dal 1 Cf. A. Moret, Des clans aux empires, Paris 1923, passim ; K. Sethe, Urge- schichte und älteste Religion der Ägypter, Leipzig 1930, passim ; C. G. SELIGMAN, Egypt and Negro Africa. A Study in Divine Kingship , (Frazer Lecture 1933), London 1934, passim ; G. A. Wainwright, The Sky-Religion in Egypt , Cambridge 1938, passim ; Id., Seshat and the Pharon , JEA, 26 (1941), pp. 30-40; H. Kees, Der Götterglaube im Alten Aegypten, Leipzig 194 passim; V. G. Childe, Man makes Himself ' New York 195 1, p. 126 s g.; E. Otto, Ein Beitrag zur Deutung einiger Züge des früaegyptischen Königsbildes , Welt des Orient, I (1947-1952), 6 (1952), pp. 431-453; W. Helck, Herkunft und Deutung einiger Züge des frühaegyptischen Königsbildes , Anthropos, 49 (1954), pp. 961-991; V. VlKENTlEV, Les rites de la rêinvestiture royale en tant que champ de recherches sur la période Archaïque ègypto-libyen, BIE, 37 (1956), pp. 270-316; W. B. Emery, Archaic Egypt , Harmondsworth 1961, pp. 30-31, 38-42; G. Clark - S. PiGGOTT, Prehistoric Societies , London 1965, pp. 218-223. R.S.O. - XLV. 10</page><page sequence="2">134 Fattovich [2] predinastico in poi e durante la quale matura pienamente anche la concezione della regalità. I. - Abbigliamento. L'abbigliamento dei faraoni delle prime sei dinastie non era molto vario, ma differiva nettamente da quello dei privati. Esso consisteva in: A) astuccio fallico; B) perizomi; C) tunichetta; D) cappa rituale della festa sed; E) veste lunga; F) copricapi; G) orna- menti. A) astuccio fallico è indossato, eccezionalmente, da D joser in due rappresentazioni di corsa rituale del suo recinto funerario a Saqqara Esso infatti scompare quale indumento del re e delle classi superiori fin dall'inizio della prima dinastia. L'uso dell'astuccio fallico durante l'amraziano ed il gerzeano è attestato dalla sua rappresentazione su molte figure umane dipinte sulla ceramica della Classe C e della Classe D, su alcune figure dipinte sulle pareti della tomba 100 di Hierakonpolis e su alcune statuette antro- pomorfe 2. Tracce di questo indumento inoltre sono state trovate su resti di uomini sepolti nella necropoli di Naga-ed-Der 3, sulla base delle quali Ucko ha potuto distinguere tre diversi tipi di astuccio fallico 4, ai quali egli aggiunge un quarto tipo 5, documentato dalla statuetta amraziana della tomba H 29 di Mahasna 6. L'astuccio fallico appare anche su numerose figure umane incise sulle rocce del Deserto Orientale {Peñistas chen Leute), scoperte da Winkler e da lui attribuite al gruppo dei Montanari Autoctoni 7. Secondo Resch, 1 C. M. FlRTH - J. E. Quibell, The Step-Pyramid , Cairo 1935, tav. 13, 15-17, 38-44. 2 Cf. ad es. J. Vandier, Manuel ď Archéologie Égyptienne , I, Paris 1952, fig. 188, 189, 152, 235, 236, 238, 375-377; P. UCKO, Anthropomorphic Figurines of Pre- dynastic Egypt and Neolithic Crete , London 1968, eg. fig. 11, 52, 80, 91, 166, 12, 13, 14. 3 A. Lythgoe, The Predyncistic Cemetery N. y 000 , Naga ed-Der IV, Los An- geles 1965, passim. 4 P. UCKO, The Predynastic Cemetery N. y 000 of Naga ed-Der , CE, 47 (1967), P. 352. 5 Ucko, art. cit., p. 353. 6 E. Ayrton - W. Loat, Predynastic Cemetery at El Mahasna , London 191 1, tav. XI. 7 H. A. Winkler, Rock-Drawings of Southern Upper Egypt , I, London 1938, p. 20.</page><page sequence="3">[3] Elementi per una ricerca sulle origini , etc. 135 esse sarebbero databili all'amraziano x. Purtroppo il loro valore è pura- mente indicativo, poiché le recenti scoperte di arte rupestre nella Nubia Inferiore, specialmente a Seyala 2, hanno posto in dubbio e costretto ad una revisione tutta la classificazione di Winkler 3. L'astuccio fallico infine, oltre che in Egitto era diffuso anche nelle regioni sahariane, come testimoniano sia Tarte rupestre sia le raffi- gurazioni di Tehenu sui monumenti egiziani dell'Antico Regno 4. Sulla base di questi dati si può pertanto supporre legittimamente che l'astuccio fallico indossato da Djoser derivi da un prototipo predi- nastico ed indichi la continuità, nel rito raffigurato, di una tradizione preistorica. B) Il perizoma era l'abito usuale del re e delle classi superiori, dalla I dinastia in poi. Sui rilievi dell'Antico Regno è possibile distin- guere almeno due diversi tipi di perizomi indossati dal sovrano: la sndyt ed un perizoma appuntito. A questi si può aggiungere un terzo tipo, con nove pendagli, rappresentato soltanto su un blocco del tempio fune- rario di Snofru a Dashur 5. Di questi perizomi, il più importante è senza dubbio la sndyt , che i privati indossavano molto raramente e sòl- tanto come privilegio concesso dal re 6. L'uso del perizoma risale sicu- ramente al predinastico. Ciò è dimostrato sia dalle tracce di vesti, avvol- genti la regione pelvica, trovate su alcuni corpi sepolti nella necropoli badariane di Mostagedda 7, sia dalla sua rappresentazione sulla Tavola della Caccia, gerzeana, dove è indossato da tutti i cacciatori 8. Il peri- zoma è rappresentato anche su alcune figure umane incise nel deserto orientale ed attribuite da Winkler agli Invasori Orientali ed ai Monta- nari Autoctoni, la cui posizione cronologica è incerta. 1 W. Resch, Die Felsbilder Nubiens , Graz 1967, pp. 48-56. 2 K. Kromer, Österreichische Felsbilder auf nähme im S ay ala, Agyptisch-Nubien , Valcamonica Symposium , Capo di Ponte 1970, pp. 315-328. 3 Valcamonica Symposium , pp. 385-388. 4 P. Huard, Recherches sur les traits culturels des chasseurs anciens du Sahara Centre-Oriental et du Nil , RE, XVII (1965), pp. 36-40, fig. 4; L. BORCHARDT, Das Grabdenkmal des Königs Ne-user-Re, Leipzig 1907, fig. 29, 31, tav. 8-12; Id., Das Grabdenkmal des Königs Sahu-Re , II, Leipzig 191 3, tav. 1; G. JÉQUIER, Le monument funéraire de Pepi //, II, Le Caire 1936-41, fig. 13-14* tav. 19. 5 A. Fakhry, The Monument of Sne feru at Dashur, II, Cairo 195 1, fig. 150. 6 Vand 1ER, Manuel , III, p. 108. 7 G. Brunton, Mostagedda and the Tasian Culture , London 1937, pp. 47-48. 8 Vandier, Manuel , I, pp. 574~579&gt; fig- 380.</page><page sequence="4">136 R. Fattovich [4] C) La tunichetta era una veste tipica del re; è attestata da Scor- pione in poi. Era una tunica che scendeva fino a metà coscia, allacciata alla spalla sinistra e tenuta unita alla vita da una cintura con nove pen- dagli. Questa veste non è riconoscibile sulle figure umane rappresentate sulla ceramica predinastica. Però una veste simile è indossata dal per- sonaggio che sta per fracassare la testa a tre nemici vinti, dipinto su una parete della tomba 100 di Hierakonpolis, gerzeana. Questo infatti porta una tunichetta bianca e l'astuccio fallico x. È possibile perciò che anche questa veste derivi da un prototipo predinastico. D) La cappa era una veste rituale usata dal re solo in alcuni momenti della festa Sed: quando si recava a visitare le cappelle degli dei, quando veniva purificato e quando era seduto sul trono. Si trattava di una specie di mantellina, aperta sul davanti, che copriva il re fino alle ginocchia, decorata con un disegno a losanghe per tutta la sua superficie e con un disegno a treccia lungo i bordi 2. Potrebbe essere stata una antica veste sacerdotale, come suppone Bleeker 3, ma non vi sono attestazioni predinastiche di essa. E) La veste lunga , confusa talvolta con la cappa dagli studiosi, giungeva fino ai piedi e avvolgeva completamente il corpo del sovrano. E riprodotta su una statua di Khasekhemwj e su una di Djoser 4. Non mi risulta che vi siano attestazioni predinastiche sicure di questa veste. F) Oltre alle corone, i faraoni dell'Antico Regno portavano anche altri due copricapi , la nms ed un serratesta. La nms è attestata per la prima volta nella III dinastia, il serratesta nella IV 5. Non si conoscono, per quanto ho potuto riscontrare, testimonianze sicure di questi due copricapi nelle prime due dinastie e nel predinastico. E probabile perciò che essi siano entrati in uso in età storica, quando la monarchia egiziana si era già pienamente configurata. G) L'uso di ornamenti da parte del re e dei nobili è documentato con certezza fin dall'inizio del Periodo Tinita6. Il faraone in particolare 1 J. E. Quibell, F. Green, Hierakonpolis , II, London 1902, pp. 1-2 1. 2 F. Petrie, Abydos , II, London 1904, tav. II, XIII. 3 C. Bleeker, Egyptian Festivals , Leiden 1967, p. 121. 4 Quibell, Hierakonpolis , I, tav. XXXIX, XLI; Firth-Quibell, Step- Pyramid, tav. 28. 5 Firth-Quibell, op. cit., tav. 28; Vandier, Manuel , III, pp. 28-29, tav. V, 4-5. Emery, Archaic Egyptt pp. 228-230; Vandier, Manuel , III, pp. 111-115.</page><page sequence="5">[5] Elementi per una ricerca sulle origini, etc . 137 portava assai di frequente la collana wsA, composta da dieci elementi piatti dai quali si dipartivano cordicelle che sostenevano file di perle unite in zone longitudinali allargantesi verso l'esterno in modo da assu- mere l'aspetto di un crescente x. È possibile che tali ornamenti derivino da prototipi predinastici, giacché l'uso di adornarsi con collane, brac- ciali e anelli è documentabile con continuità dal badariano in poi 2. Riassumendo i dati deducibili dall'abbigliamento, si può osser- vare che l'astuccio fallico, il perizoma, gli ornamenti e probabilmente la tunichetta derivano da prototipi predinastici, mentre la nms ed il serratesta sarebbero di origine più recente, molto probabilmente storica. Oscure sono invece le origini della cappa della festa Sed e della veste lunga. II. - Insegne. Le insegne reali del Periodo Tinita e dell'Antico Regno non erano molto numerose. Per quanto mi è stato possibile riscontrare, esse sareb- bero state: a) corone; b ) coda posticcia; e) mazza piriforme; d ) arco; è) canna; /) flagellum; g) scettro unciniforme hkft - scettro w/s; h ) scettro cilindrico - scettri hrp , shm , 'b/ - 'fazzoletto'; i) stendardi. a) La corona bianca , la corona rossa , la corona ,'tf e Mur eus erano oggetti simbolici, carichi di potenza sacrale. La corona bianca è rappresentata per la prima volta sulla testa di mazza di Scorpione, datata al periodo immediatamente precedente l'inizio della I dinastia 3. Non si conoscono testimonianze predinastiche nè parallelismi presso i popoli vicini di questa corona. La corona rossa è visibile in modo chiaro su un frammento di vaso rosso a bordo nero (classe B) scoperto a Nagada e datato da Wain- wright all'amraziano 4. Secondo lo studioso inglese essa sarebbe stata in origine un'insegna simbolica e cultuale collegata forse a Neit 5. La corona bianca e la corona rossa erano fuse insieme in una sola corona, la ' doppia corona dell'Alto e Basso Egitto ' attestata già nella 1 Vandier, Manuel , III, p. 112. 2 E. Massoul ARD, Préhistoire et Protohistoire ď Egypte, Paris 1949, pp. 126-127, 171, 215-219. 3 Quibell, Hierakonpol is, I, tav. XXV. 4 G. A. Wainwright, The Red Crown in Early Prehistoric Times , JEA, IX (1923), pp. 26-33, tav. XX, 3. 5 Ibidem , p. 28.</page><page sequence="6">138 R. Fattovich [6] prima dinastia 1 . Le origini di questa corona comunque non possono sicuramente essere anteriori all'unione politica dell'Egitto. La corona ,'tf appare per la prima volta sui rilievi di Snofru 2. Era costituita da due penne di struzzo, poste ai lati della corona bianca, con alla base due corna d'ariete. Mancano antecedenti predinastici e parallelismi presso i popoli vicini per questa corona. Tuttavia fin da epoca arcaica le penne di struzzo erano connesse a nomi dell'Alto Egitto 3 ed in particolare le penne costituivano, insieme alle corna, l'acconciatura del dio locale di This, Onuris 4. Acconciature piumate sono attestate anche nel badariano e nell'amraziano5 e sono spesso rappresentate sull'arte rupestre sahariana, nubiana e dell'Alto Egitto 6. Pertanto è possibile che la corona t'tf sia derivata dalla fusione della corona bianca con un'acconciatura piumata preistorica. L'ureus, costituito dall'immagine di un cobra eretto in posizione di attacco, ornava tutti i copricapi e le corone del sovrano, almeno dalla IV dinastia in poi. Non mi risulta che esistano prototipi predinastici di esso. Helck ed Edwards hanno ravvisato un possibile prototipo di questa insegna nel ricciolo che orna la fronte dei capi libici sconfitti sui rilievi dell'Antico Regno 7, ma tale analogia non mi sembra suffi- cientemente provata. 6) La coda posticcia era uria delle insegne più caratteristiche del faraone. È dubbio a quale animale essa fosse appartenuta in origine: sui rilievi della V-VI dinastia è sicuramente una coda di leone, sui docu- menti più antichi è una coda di toro o di sciacallo. L'uso della coda posticcia risale sicuramente al predinastico. Du- rante l'amraziano essa è attestata su almeno tre vasi della classe C. I primi due mostrano una scena di danza in cui i danzatori principali portano quest'insegna e sul capo le piume 8. Sul terzo è raffigurato un uomo con la coda posticcia davanti a due ippopotami 9 . 1 F. Petrie, The Royal Tombs of the First Dynasty, I, London 1900, 'av. XV, 16. 2 Fakhry, Sneferu , II, fig. 99-100. 3 Fakhry, op. cit., p. 83. 4 H. Frankfort, Kingship and the Gods , Chicago 1948, p. 203. 5 Brunton, Mostagedda , p. 47; Vandier, Manuel , I, fig. 173, 194. 6 Winkler, Rock-Drawings , I, p. 26; M. Bietak-E. Engelmayer, Eine früh- dynastische Abri-Siedlung mit Felsbildern aus Sayala-Nubien, Graz 1963, p. 35, tav. XXXIII, i, 2, 4, 7; P. Graziosi, L'Arte rupestre della Libia, Napoli 1941, pp. 265-267. 7 Helck, art. cit., p. 966; J. Edwards, The Early Dynastic Period in Egypt , C.A.H., I- II, estr. 25, Cambridge 1964, p. 42. 8 Vandier, Manuel , I, pp. 286-288, fig. 173, 194. 9 O. H. Myers, Two Prehistoric Objects , JEA, XIX (1933), p. 56, tav. XI.</page><page sequence="7">[7] Elementi per una ricerca sulle origini, etc . 139 La coda posticcia era molto diffusa anche in ambiente sahariano, come testimoniano sia le raffigurazioni di Libici sui rilievi di Neuserre, Sahure e Pepi II, sia i documenti dell'arte rupestre. Da questi ultimi è possibile dedurre che la coda posticcia era spesso associata a figure di arcieri e danzatori databili ai vari periodi dell'arte rupestre, da quello delle teste rotonde in poi J. Nel Vicino Oriente la coda posticcia è attestata con sicurezza sugli affreschi di un tempio di Çatal Hüyük (A.III i), datato a circa il 5800 av. Cr., i quali secondo Mellaart rappresenterebbero dei riti di caccia 2. Quest'insegna pertanto si collega sicuramente ad una tradizione preistorica molto antica, comune sia all'Egitto che all'Africa settentrionale ed al Vicino Oriente. e) La mazza piriforme come insegna del re è attestata con sicu- rezza fin dall'inizio della I dinastia 3. E documentata già nel predinastico. Essa infatti è raffigurata su una tavoletta per cosmetici scoperta a Tarkhan, databile al periodo di passaggio tra la fine del gerzeano e l'inizio del Periodo Tinita 4, sulla Tavola della Caccia, sulle pareti della tomba 100 di Hierakonpolis e su un vaso decorato della Classe D 5. Esistono anche numerosi esemplari databili al gerzeano. La maggior parte di essi è stata scoperta nella necropoli di Nagada, ma alcuni anche negli insediamenti di Nagada Nord, Hemamya e Mahasna 6. Non sembra ci siano attestazioni amraziane e badariane di tale mazza 7. Dieci teste di mazza piriformi, infine, sono state scoperte a Merimde Beni Salame 8. Ma, poiché la posizione crono- logica diMerimde è incerta 9, è impossibile affermare una loro eventuale priorità o meno sul gerzeano. 1 Huard, art. cit., pp. 32-36, fig. 3. 2 J. Mellaart, Çatal Hüyük , London 1967, p. 170 sg., tav. 54-55, 61-64, fig. 48. 3 Quibell, Hierakonpolis , I, tav. XIX-XXV; Emery, op. cit., fig. 72. 4 F. Petrie, Tarkhan , II, London 191 3, tav. VI. 5 F. Petrie-J. E. Quibell, Nagada and Bailas , London 1896, tav. LXVI. 6 F. Petrie, Prehistoric Egypt, London 1921, pp. 22-23; Id., Nagada , tav. XVII M- 5 sg-î J- Garstang, Mahasna and Bet-Khallaf, London 1903, tav. V.; E. Baum- GARTEL, The Prehistoric Cultures of Egypt, II, London 1961, pp. 106-114. 7 Baumgartel, op. cit., p. hi. 8 Vand 1ER, Manuel, I, p. 125, fig. 83. 9 Cf. A. Arkell-P. Ucko, A Rewiew of Predynastic Egypt , Current Anthro- pology, 6 (1965), p. 147.</page><page sequence="8">140 R. Fattovich [8] La mazza piriforme è attestata con sicurezza nel Vicino Oriente. Alcuni esemplari, sicuramente anteriori a quelli egiziani, sono stati scoperti nel primo strato di Sialk, datato alla prima metà del V millen- nio av. Cr. x. Questa insegna dunque deriva sicuramente da prototipi predina- stici (gerzeani). Le sue origini più antiche però potrebbero essere ricer- cate nel Vicino Oriente. d ) L'arco fu considerato un'insegna del re probabilmente fin quasi alla fine dell'Antico Regno. Infatti la caccia con l'arco, durante l'Antico Regno, era un privilegio reale2; inoltre Pepi II è rappre- sentato nel vestibolo del suo tempio funerario in piedi con l'arco in mano 3. Purtroppo non è possibile stabilire con esattezza la forma del- l'arco usato dal faraone nell'Antico Regno. Infatti sul rilievo di Sahure, in cui è rappresentata una scena di caccia reale agli animali del deserto, l'arco è completamente scomparso 4, mentre sul rilievo di Pepi II è conservata soltanto l'estremità superiore. La forma di questa però, incurvata verso l'interno, permette di identificare verisímilmente questo arco con quello usato comunemente dai nomarchi dell'Alto Egitto, almeno dalla VI dinastia in poi, simile all'arco nubiano st 5. Tale tipo di arco è documentato in età predinastica sulla coppa Golenischeff, amraziana, dove è rappresentato un arciere con quattro cani al guinzaglio 6, su una ceramica della classe D, gerzeana, dove è rappresentato un uomo che offre un arco ad una figura femminile con le braccia alzate 7 e sulla Tavola della Caccia. Esso inoltre appare spesso tra le incisioni del deserto orientale 8. L'arco usato dal faraone quindi si rifà a prototipi sicuramente predinastici. e) La canna era un'altra delle insegne più note del faraone. Il suo uso comunque non era esclusivo del solo sovrano. Infatti durante 1 Cf. Baumgartel, op. cit., p. Ili; R. H. Dyson jr., Problems in Relative Chronology of Iran 6000-2000 B. C., in R. Ehrich, Chronologies in Old World Archaeology , Chicago 1965, p. 236, fig. 1. 2 Vandier, Manuel , IV, p. 787. 3 JÉQUIER, Pepi //, III, tav. 30. 4 Borchardt, Sahu-Re, II, tav, XVII. 5 Vandier, Manuel , IV, pp. 800-802, fig. 451, 1-4; P. Montet, Lare nubien et ses emplois dans V écriture, Kemi, VI (1936), pp. 43-62. 6 Vandier, Manuel , I, fig. 192. 7 Vandier, Manuel , I, p. 354, fig. 238. 8 Winkler, Rock-Drawings , I, tav. XIX, i, 3, XVIII, 2, XX, 2, XXIII, 2, 3, XXVIII, 3, XXXIV, 24.</page><page sequence="9">[9] Elementi per una ricerca sulle origini , etc. 141 l'Antico Regno gli alti funzionari si fecero spesso rappresentare appog- giati ad una canna e con un fazzoletto nell'altra mano 1 e già all'inizio della I dinastia, su un sigillo di Hetem-sekhemwj, funzionario del re Djet, la figura umana appoggiata alla canna era usata nella scrittura come determinativo di ' dignitario ' 2. È probabile perciò che all'inizio della I dinastia la canna sia stata concessa come segno di dignità dal sovrano ai nobili che in origine erano membri della famiglia reale. Di questa insegna esistono numerose attestazioni predinastiche sulla ceramica della Classe D, dove è spesso rappresentata una figura maschile che avanza appoggiandosi ad una canna. Poiché il faraone è spesso rappresentato nell'atto di avanzare con questa insegna, esa- minerò tali documenti trattando dell'iconografia. /) Il flagellum è attestato con sicurezza per la prima volta sulla Tavola di Narmer. Non mi risulta esistano attestazioni predinastiche di questa insegna. Secondo Newberry in origine sarebbe stato uno stru- mento usato dai pastori di capre orientali per raccogliere il labdano, sostanza vegetale usata per unguenti, incensi ed afrodisiaci 3. Se tale interpretazione è esatta, il flagellum potrebbe derivare da prototipi predinastici connessi all'allevamento dei capridi, attestato con sicurezza in Egitto a partire dalla prima metà del IV millennio av. Cr. 4, ma pro- babilmente già presente fin dalla seconda metà del V millennio 5. g) Lo scettro hk¡t era lo scettro per eccellenza; il suo nome signi- ficava «scettro» e, come verbo, 'comandare'. Nella scrittura spesso sostituiva lo scettro 'w t , cui era molto simile. Era un lungo bastone terminante ad uncino. Esso era usato ancora recentemente come insegna dai capi-pastori del deserto orientale e nubiano e del Sinai6. Un oggetto simile è impugnato da alcuni uomini che si dirigono verso un edificio simile alla srh , su un manico d'avorio conservato al Metropolitan Museum 1 Vandier, Marmel , IV, pp. 59-61, fig. 18. 2 P. Kaplony, Die Inschriften der aegyptischen Frühzeit , I- III, Wiesbaden 1963, fig. 45 A-B, 46 A-B, 697, 807. 3 Newberry, The Sheparďs Crook and the So-called ' Flail ' or ' Scourge' JEA, 15 (1929), P. 86. 4 C. Reed, A Rewiew of the Archaeological Evidence on Animal Domestication in the Prehistoric Near East , in R. Braidwood-B. Howe, Prehistoric Investigations in Iraqi Kurdistan , Chicago i960, p. 133, fig. 7. 5 F. Zeuner, A History of Domesticated Animals , New York 1965, p. 138. 6 A. Gardiner, Egyptian Grammar , London 1957, p. 508; Newberry, art. cit., p. 84; cf. anche Helck, art. cit., pp. 970-971.</page><page sequence="10">I42 fi- Fattovich [io] e datato al gerzeano tardo x. Secondo Hayes sarebbero rappresentati capi vinti che si recano a portare un tributo ad un capo vincitore. Un ogetto analogo è impugnato anche da alcuni personaggi su vasi gerzeani della Classe D 2. In un caso, un uomo è associato a due figure femminili di dimensioni maggiori sul tetto di un'imbarcazione; in un altro caso, guida una fila di giraffe. Un uomo con in mano un bastone unciniforme, infine, è stato scoperto da Winkler tra le incisioni del Deserto Orientale, da lui attri- buite agli Antichi Abitanti della Valle del Nilo 3 . Non mi risulta vi siano paralleli a questa insegna sui documenti dei paesi vicini. Lo scettro w,'s era un bastone con l'estremità inferiore biforcuta e quella superiore a forma di testa di animale. Come insegna del re è attestato con sicurezza sui rilievi di Neuserre ad Abu Gurab 4; come insegna divina appare già sui documenti tiniti 5. Una miniatura di questo scettro è stata scoperta in un deposito di oggetti votivi delle prime due dinastie presso il Temenos di Osiris ad Abido6. Un oggetto simile è impugnato da un personaggio dipinto su una parete della tomba 100 di Hierakonpolis. Perciò è probabile che anche esso derivi da un prototipo predinastico. Non mi risulta vi siano paralleli di questo scettro nè in Vicino Oriente nè nel Sahara. Un bastone praticamente uguale era usato co- munque dai pastori nomadi del Deserto Orientale, ma non è possibile stabilire se esso sia derivato dallo scettro egiziano o se entrambi siano derivati da un più antico prototipo comune 7 . fi) Lo scettro cilindrico , usato nella corsa rituale, gli scettri hrp&gt; shm , lb! ed il pezzo di stoffa s sono oggetti simbolici per i quali non è possibile ricostruire le origini. 1 W. Hayes, Manche en ivoire gravé prédynastique , au Metropolitan Museum , CE, XXII (1947), pp. 221-222. 2 Vandier, Manuel , I, pp. 354-356, fig. 240; Scharff, Altertümer , I, pp. 150- 151, fig. 58, tav. XIV; Petrie, Nagada , tav. LXVI, 7. 3 Winkler, Rock-Drawings, I, tav. XIII, 2. 4 Frankfort, op. cit ., p. 87; F. von Bissing-H. Kees, Das Re-Heiligtum des Königs Ne-Woser-r e, III , Leipzig 1928, tav. 19, n. 311, 313. 5 Petrie, RT , II, tav. XXI, 176; XXII, 178-179, XXIII, 199. 6 Petrie, Abydos, II, tav. II, 11. 7 C. G. Seligman, The w's Sceptre as Beduin Camel Stick , JEA, 3 (1916), p. 127.</page><page sequence="11">[il] Elementi per una ricerca sulle origini , etc. 143 t) Gli stendardi ' che precedono sempre il re, appaiono già su documenti protodinastici (Mazza di Scorpione, Tavola di Narmer). Queste insegne consistevano sempre di un oggetto sacro, posto su una piattaforma alla sommità di un luogo bastone da cui possono pendere alcune striscie di stoffa. Essi derivano molto probabilmente da prototipi preistorici. Sulle imbarcazioni dipinte sulla ceramica decorata gerzeana infatti sono spesso rappresentati degli oggetti sorretti da bastoni, dai quali pendono tal- volta due strisce di stoffa; essi rappresentavano presumibilmente le insegne nomiche x. Riassumendo, le insegne usate dal faraone derivano in gran parte da prototipi preistorici. La corona ,'tf potrebbe esser derivata dalla fusione con la corona bianca di un'antica acconciatura piumata bada- riana. La corona rossa, la coda posticcia e l'arco potrebbero esser deri- vati da prototipi amraziani. La mazza piriforme, la canna, lo scettro hk:t, lo scettro w/s e gli stendardi potrebbero esser derivati da prototipi gerzeani. Oscure sono le origini della corona bianca e del flagellum. III. - Iconografia. Fin dalle origini delle prime dinastie il re è rappresentato in alcune pose specifiche corrispondenti ad atti rituali che egli doveva compiere. La presenza di figure in pose simili sui documenti predinastici può per- mettere quindi di datare tali riti e di delineare meglio le forme preisto- riche di chieftainship. Gli atti rituali tipici attestati dai rilievi, dalle incisioni e dai graf- fiti delle prime sei dinastie sono relativamente pochi: A) Re in atto di fracassare la testa ad un nemico vinto; B) Corsa rituale; C) Re in atto di avanzare; D) Re seduto sul trono; E) Re a caccia. A) Re in atto di fracassare la testa di un nemico vinto. Questa posa è attestata su documenti tiniti e dell'Antico Regno 2. In questa scena il re è rappresentato sempre in piedi, con le gambe leg- germente divaricate mentre con la mano destra solleva la mazza piri- 1 J. VAND 1ER, La religion égyptienne , Paris 1949, pp. 11 sgg. 2 Qui BELL, Hierakonpolis , I, tav. XIX; Quibell-Green, Hierakonoplis , II, tav. V, i, 2, 4; Emery, op . cit., p. 60, fig. 23; Vandier, Manuel , I, p. 857; A. Gardiner-E. Peet, The Inscriptions of Sinai, I, London 1 91 7, tav. I, II, 5; Fakhry, Sneferu , II, pp. 129, 149; Borchardt, Ne-user-Re , fig. 19; Jéquier, Pepi II, II, tav. 8, 36.</page><page sequence="12">144 R- Fattovich [12] forme e con la sinistra tiene la testa di un nemico inginocchiato davanti a lui. Esiste anche un'attestazione predinastica di questa scena, dipinta sulle pareti della tomba 100 di Hierakonpolis dove è rappresentato un guerriero che solleva con la mano destra una mazza piriforme per colpire l'ultimo di tre personaggi inginocchiati davanti a lui. Non mi risulta esistano attestazioni di questa scena sui documenti del Vicino Oriente, tranne su un sigillo di Susa B/C, databile al 3200 av. Cr. circa 2. Poiché tale tema iconografico sembra essere stato concet- tualmente estraneo al Vicino Oriente, è probabile che in questo caso esso sia derivato da un modello egiziano e costituisca un'ulteriore con- ferma degli scambi commerciali tra la Valle del Nilo e la Mesopotamia nel Periodo compreso tra la fine del predinastico e le prime dinastie 3. Questo tema sembra anche estraneo all'arte sahariana. Pertanto l'atto di fracassare la testa ad un nemico vinto è tipico del faraone ed ha probabili origini predinastiche. B) Corsa rituale. La rappresentazione del re che compie la corsa rituale è relativa- mente frequente nell'Antico Regno 4. Il re è rappresentato mentre corre, preceduto dall'insegna di Upaut, indossando generalmente la šndyt con la coda posticcia, con sul capo la corona bianca ed in mano lo scettro cilindrico ed il fiagellum. La corsa rituale risale probabilmente al predinastico. Infatti scene di corsa sono dipinte su due ceramiche gerzeane 5. Si tratta di due gruppi simili associati, in entrambi i casi, ad antilopi o capridi ed a un'imbar- cazione avente per insegna due paia di corna: al centro sta una figura femminile steatopigia, alla sua sinistra sta una figura maschile che avanza, alla sua destra un'altra figura maschile in corsa. 1 Quibell-Green, op. cit., tav. LXXV. 2 H. MÜLLER-KARPE, Handbuch der Vorgeschichte , II, München 1968, tav. 299, B 4; D. P. Hansen, The Relative Chronology of Mesopotamia II, in Ehrich, op. cit., p. 249, fig. I. 3 Cf. H. Kantor, The Relative Chronology of Egypt and its Foreign Correlations before the Late Bronze Age, in Ehrich, op. cit., pp. 6-19. 4 Petrie, RT, I, tav. XIV, 12; Id, RT, II, tav. V, 17; Emery, The Tomb of Hemaka , Cairo 1938, fig. 26; Firth-Quibell, op. cit., tav. 13, 15-17, 38-44; Fakhry, op. cit., II, fig. 55, 58, 68, 90; von Bissing-Kees, op. cit., II, tav. 13-14; JÉQUIER, Op. cit., II, tav. 8, 12; Gardiner-Peet, op. cit., tav. VIII, 16. 5 Vand 1ER, Manuel, I, pp. 352-353, fig. 238.</page><page sequence="13">[13] Elementi per una ricerca sulle origini, etc . 145 Una figura di uomo in corsa è stata scoperta da Winkler a Wadj Gash ed attribuita al gruppo degli Antichi Abitanti della Valle del Nilo1. La corsa rituale era diffusa anche in ambiente sahariano, come attestano alcuni rilievi dell'Antico Regno. Sulle pareti del tempio del sole di Neuserre ad Abu Gurab, oltre a varie corse rituali del sovrano, è rappresentata una corsa compiuta da due Libici 2; analogamente Snofru, sulle pareti del tempio di Dashur è rappresentato mentre fa una corsa rituale con scritto accanto il nome della Libia 3. Tali rappresentazioni trovano anche una conferma nelle numerose figure di uomini in corsa, databili per lo più al periodo Pastorale, conservatici dall'arte rupestre 4. C) Re in atto di avanzare. Questa è una delle rappresentazioni più comuni dell'iconografia regale. Durante l'Antico Regno si devono distinguere tre varianti di questo tipo iconografico: 1) Re che avanza con la canna ed un altro scettro. 2) Re che avanza con due scettri. 3) Re che avanza con la cappa della festa Sed, il flagellum e lo scettro hky't. Di queste la più frequente e l'unica di cui si abbiano attestazioni predinastiche è la rappresentazione del re che avanza con la canna ed un altro scettro 5. Le attestazioni predinastiche di questo tipo sono abbastanza fre- quenti. Una figura che indossa l'astuccio fallico, si appoggia ad una canna e solleva la mazza piriforme è incisa su una tavoletta per cosmetici scoperta a Tarkhan e datata al periodo di passaggio tra la fine del gerzeano e l'inizio della I dinastia 6. 1 Winkler, Rock-Drawings , I, tav. XIII, 3. 2 von Bissing-Kees, op. cit., tav. XI, 13, 33 b. 3 Fakhry, op. cit., fig. 58. 4 Winkler, Rock-Drawings , II, tav. XXIV, 2; J. Lajoux, Le Meraviglie del Tassili , pp. 68-69. 5 Petrie, RT , I, tav. XIV, 9; Firth-Quibell, op. cit., tav. 17; Gardiner- Peet, Sinai , I, tav. IV, 3; Fakhry, op. cit., fig. 35, 48, 59, 63; Borchardt, Sahu- Re, tav. 32-34; Jequier, op. cit., tav. 46, 50; Vandier, Manuel, I, pp. 827-835, fig. 556-558. 6 Petrie, Tarkhan, II, tav. V.</page><page sequence="14">146 R. Fattovich [14] Figure maschili che avanzano appoggiandosi alla canna appaiono spesso sulla ceramica della Classe D: su un vaso da Abido un uomo con la canna segue una fila di capridi J; su un vaso pubblicato dalla Baumgartel, una figura analoga è rappresentata con altre due che ten- gono ciascuna un oggetto ricurvo sopra un'imbarcazione avente per insegna due paia di corna 2; su un terzo vaso sono dipinti due uomini, uno con la canna e l'altro con l'arco, che si dirigono verso una figura femminile 3; su un frammento da Badari è dipinto un uomo che si appog- gia alla canna 4. Poiché le figure dipinte sui vasi gerzeani sono uguali alla forma più antica del determinativo di ' dignitario ', documentata sul sigillo di Hatem-sekhemwj, è molto probabile che esse rappresentino effet- tivamente dei capi predinastici. Non mi risulta ci siano attestazioni più antiche di questa figura. Figure che si appoggiano ad un bastone o ad una canna appaiono anche tra le testimonianze dell'arte rupestre sahariana e sono databili in genere al periodo Pastorale. Tra queste mi sembra particolarmente interessante una scena dipinta lungo lo Uan Amil nel Tadrart Acacus, che mostra una figura umana avvolta in un mantello ed appoggiata ad un bastone, nella quale è ravvisabile forse la figura di un capo, posta al centro di una battaglia (Periodo Pastorale Antico) 5. D) Re seduto sul trono. Questa rappresentazione del re è documentata abbastanza di fre- quente durante le prime sei dinastie 6. Non mi risulta esistano attesta- zioni predinastiche di questa scena. E) Re a caccia . Il tema della caccia ha un notevole sviluppo sui rilievi dell'Antico Regno. In base a questi è possibile riconoscere quattro diversi tipi di caccia compiuti dal sovrano: 1 Vandier, Manuel , I, p. 347, fig. 29. 2 Baumgartel, Preh. Cult., I, tav. 9, 3-4. 3 Vandier, Manuel , I, fig. 338 (89). 4 Müller-Karpe, op. cit., tav. 9, n. 37. 5 F. MORI, Tadrart Acacus, Torino 1965, fig. 89. 6 Petrie, RT, I, tav. XI, 14, XV, 16; id., RT, II, tav. XV, 108; Quibell, Hierakonpolis , I, tav. XXVI A; S. Smith, A History of Sculpture and Painting in Egypt , during Old Kingdom , London 1946, p. 132 s g., fig. 48-53; Fakhry, op. cit.,</page><page sequence="15">[iS] Elementi per una ricerca sulle origini, etc. 147 1) caccia all'ippopotamo; 2) caccia agli animali del deserto con l'arco e le freccie; 3) caccia alle antilopi; 4) caccia e pesca col boomerang e con l'arpione. 1) Nelle rappresentazioni di caccia all'ippopotamo il re sta in piedi su una zattera di canne con la prua rialzata, sollevando con la mano destra l'arpione e tenendo con la sinistra una corda cui sono legati dei pesi. Scene di caccia all'ippopotamo appaiono anche su documenti predi- nastici: su una tavoletta per cosmetici romboidale, databile in base alla tipologia all'amraziano, è inciso un cacciatore, in piedi su un'imbar- cazione con la prua rialzata ed un lungo timone, il quale arpiona un ippopotamo 2; su un vaso della Classe C, amraziano, da Mahasna, è rappresentato un uomo che colpisce con l'arpione un ippopotamo 3; su un altro vaso della Classe C è raffigurato un uomo che arpiona un ippopotamo femmina 4; infine su un vaso teriomorfo a forma di ippo- potamo, gerzeano, sono dipinti alcuni uomini armati di arpione 5. Una scena di caccia all'ippopotamo inoltre è stata scoperta da Winkler nel Deserto Orientale, ma purtroppo la sua datazione è dubbia 6. Da questi dati pertanto si può dedurre che la caccia all'ippopotamo, compiuta dal re, derivi da una tradizione predinastica. 2) La caccia agli animali del deserto è rappresentata, durante l'Antico Regno, soltanto su un rilievo funerario di Sahure 7. Purtroppo questo tema non appare su documenti predinastici sicuri. La Tavola della Caccia, infatti, mostra una scena di caccia col- fig. 111-112; Borchardt, Ne-user-Re, tav. 16; von Bissing-Kees, op . cit., III, tav. 4, 6, 10, h, 12; Borchardt, Sahu-Re , II, tav. 42, 45; Jéquier, op. cit., II, tav. 54. 1 Petrie, R T, I, tav. XXXII, 39, id., RT, II, tav. VII, 5-6; Borchardt. Sahu-Re, II, fig. 16-17; Jequier, Pepi II, III, tav. 30. 2 H. Asselberghs, Chaos en Beheersing, Leiden 1961, pp. 42, 138, 264, fig. 69-70. 3 Garstang, op. cit., tav. III, 4 E. Ayrton-W. Loat, Predyndstic Cemetery at El-Mahasna , London 1961, tav. XXVII, 13. 5 G. Brunton-G. Caton-Thompson, The Badarian Civilisation, London 1928, tav. LIV, 15. 6 Winkler, Rock-Drawings, I, tav. XIV, 1-2. 7 Borchardt, Sahu-Re, II, tav. XVII.</page><page sequence="16">148 R. Fattovich [16] lettiva, molto diversa da quella reale posteriore. Ciò non esclude tut- tavia che anclťessa possa derivare da una tradizione preistorica. 3) Il tema della caccia all'antilope appare su un rilievo funerario di Pepi II x. In questa scena il re assale un'antilope a mani nude, con accanto alcune insegne ed alla presenza di due divinità. Una scena para- gonabile a questa è dipinta su un vaso della Classe D, gerzeano, scoperto a Nagada 2: vi sono rappresentati due file di quattro animali, definiti convenzionalmente capridi, ma che potrebbero essere antilopi o gaz- zelle; in mezzo a ciascuna di esse sta una figura maschile, che in un caso tocca il muso dell'animale che la precede, nell'altro tocca il collo del- l'animale che volta la testa. È possibile pertanto che questo tipo di caccia derivi da una tradi- zione preistorica. 4) La caccia e la pesca col boomerang e l'arpione è documentata sui rilievi di due sovrani dell'Antico Regno: Userkaf e Sahure, nonché da numerosi rilievi in mastabe di privati della fine della V e dell'inizio della VI dinastia 3. Questo tema non appare nè sulla ceramica predinastica, nè tra le incisioni del Deserto Orientale. Riassumendo, dai dati deducibili dall'analisi dell'iconografia regale delle prime sei dinastie si può osservare che anche la maggior parte degli atti tipici del re in età storica derivano da tradizioni predinastiche. * * * Conclusa l'analisi dell'abbigliamento, delle insegne e dell'icono- grafia dei sovrani tiniti e menfiti, è possibile tentar ora di stabilire una cronologia relativa degli elementi caratteristici del faraone in età storica. Al badariano sono databili i più antichi prototipi del perizoma e dell'acconciatura piumata, confluita poi probabilmente nella corona ,'tf. All'amraziano sono databili i prototipi più antichi dell'astuccio fallico, della corona rossa, della coda posticcia e dell'arco, nonché la caccia all'ippopotamo. 1 Jequier, Pepi II, II, tav. 46. 2 Petrie-Quibell, Nagada, tav. LXVII, 17. 3 C. M. Firth, Excavations of the Department of Antiquities at Sakkara, ASAE, XXIX (1929), pp. 64-70; Borchardt, Sahu-Re , tav. 16; Vandier, Manuel , IV, pp. 717-757.</page><page sequence="17">[ 1 7] Elementi per una ricerca sulle origini , etc. 149 Al gerzeano sono databili i prototipi della mazza piriforme, della canna, dello scettro hk!t , dello scettro w,'s&gt; degli stendardi e forse della tunichetta, nonché l'atto di fracassare la testa di un nemico vinto, la corsa rituale e probabilmente la caccia alle antilopl. Restano purtroppo oscure le origini della cappa della festa Sed, della veste lunga, della corona bianca e del flagellum. Pertanto, trascurando gli elementi riferibili al badariano, che sono ancora troppo vaghi, è possibile distinguere almeno due forme di chieftainship che avrebbero preceduto la monarchia storica: una chief- tainship amraziana ed una gerzeana. La prima era connessa essenzial- mente ancora ad un mondo magico-rituale di cacciatori; la seconda presentava già le caratteristiche fondamentali della monarchia successiva. Non sembra invece che vi siano stati effettivi apporti esterni nello sviluppo più antico della monarchia egiziana. Non vi sono infatti tratti che denunciano una precisa e sicura provenienza dal Vicino Oriente, tranne la mazza piriforme; perciò si può verisimilmente escludere una introduzione della regalità da queste regioni. Riscontri più precisi pos- sono esser fatti entro l'ambito dell'arte rupestre shariana. Ma finché non sarà stata definita più chiaramente la cronologia delle varie fasi di questa arte, non sarà possibile stabilire con sicurezza se vi sia stata una diffusione dalla Valle del Nilo verso occidente oppure se si debbano attribuire i tratti comuni ad un sostrato africano più antico. Sulla base di questi dati quindi si può affermare con una certa sicurezza che la monarchia egizia si ricollega ad una tradizione preistorica, ben localizzabile nell'Alto Egitto, dove essa si sarebbe sviluppata da una forma di chieftainship gerzeana, derivata a sua volta da una forma amraziana, senza soluzione di continuità. Rodolfo Fattovich X.S.O. - XLV. ix</page></plain_text>