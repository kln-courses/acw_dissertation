<plain_text><page sequence="1">האם יש עדות לביטול מכוון של הפולחן בחפירות ערד ותל באר שבע? זאב הרצוג מאז חשיפתו של המקדש בערד בחפירותיו של יוחנן אחרוני, לפני למעלה מארבעים שנה, פרשנות הממצאים איננה יורדת מסדר היום הארכאולוגי. תולדות המחקר בנושא ערד, שאליו נצטרפו שרידי מזבח הקרניים שנחשפו בתל באר שבע, הם נושא מרתק במסכת השאלות הנוגעת ליחסי הגומלין בין הארכאולוגיה והמקרא. בסקירה זו בכוונתי לבחון את שאלת ביטול הפולחן באתרי בקעת באר שבע במהלך המאה הח' לפני הספירה ואת האפשרות לקשור את הממצא הארכאולוגי לעדויות המקראיות על הסרת ה"במות" ושבירת המצבות ביהודה בימי חזקיהו(מלכים־ב יח: ד). בדיקה מקיפה של הממצאים בתל ערד הובילה למסקנות חדשות על הסטרטיגרפיה והכרונולוגיה של האתר, השונות במידה רבה מן הפרשנות המקורית שהציעו אחרוני וצוותו.1 מסקנות חדשות אלה הן המסד לדיון בשאלה, האם קיים בסיס ארכאולוגי עובדתי לרפורמה פולחנית באתרי ערד ותל באר שבע. שכבות השימוש במקדש בערד אחרוני ייחס את שרידי המקדש עצמו לחמש שכבות(XI עד VII) ותיארכו לפרק הזמן שמימי שלמה, במחצית השנייה של המאה היי, ועד ימי יאשיהו, בשלהי המאה הז' לפני הספירה. כלומר, הוא התקיים במשך כשלוש מאות וחמישים שנה (אחרוני 1968). לדעת אחרוני, המקדש בוטל בשני שלבים: בשלב הראשון, עם הקמת שכבה νιι, בוטל השימוש בחצר ובמזבח הקרבנות בעקבות כיסוי החצר בעפר, אך השימוש במבנה המקדש עצמו עדיין נמשך. בשלב השני, עם הקמת שכבה VI, בוטל גם המקדש על־ידי בניית הקיר הפנימי של חומת הסוגרים, ומזבחות הקטורת והמצבה בתא הפולחן הונחו על צדם וכוסו בעפר(שם). אחרוני הקביל את שני שלבי ביטול המקדש לשתי הרפורמות הפולחניות המתוארות במקרא: הרפורמה הראשונה של חזקיהו בשלהי המאה הח' והרפורמה השנייה של יאשיהו בשלהי המאה הז' לפני הספירה. ההתאמה בין הממצא הארכאולוגי והעדות המקראית, ייעודה של הארכאולוגיה המקראית, הוגשמה לכאורה במלואה. אולם חוקרים רבים ערערו על מסקנות אלה. הביקורת הראשונה כוונה נגד תיארוך חומת הסוגרים של שכבה VI לתקופת הברזל. ידין ודונייבסקי(ידין 1965), ובעקבותיהם ע' מזר ונצר(1986), שללו את ייחוס חומת הסוגרים בשכבה VI לתקופת הברזל, בשל השילוב של אבני גזית שבהן סימני סיתות שנעשו באזמל משונן("סיתות מסרק") באבני החומה. בעיבוד המחודש של הנתונים הסטרטיגרפיים שערכתי, הגעתי למסקנה כי חומת הסוגרים שאחרוני ייחס לשכבה VI אכן אינה שייכת לשכבה זו. החומה הוחדרה - בלא תעלת יסוד - לתוך שרידי שכבה VI בתקופה ההלניסטית (שכבה IV), כחלק ממצודה שבנייתה לא הושלמה מעולם. לפיכך ברור שאין לקשור בין הקמת שכבה VI לביטול המקדש (הרצוג 1997: 179-174: הרצוג 49-41:2002). ניסיון לייחס את קיום המקדש לשכבות νι-1 VII נעשה בידי אוסישקין(1988). בהזדמנויות קודמות הצגתי בפירוט את הנימוקים לדחיית טענה זו(הרצוג 1997: 207-206: 2001: 162-159: 2002: 72-69). בבדיקה המחודשת של הנתונים התברר כי טווח השכבות שהציע אחרוני לקיום המקדש איננו נכון: השרידים משכבה XI קודמים להקמת המקדש, ובשכבה VIII המקדש כבר אינו קיים. מתברר אם כן כי המקדש התקיים במהלך שתי שכבות בלבד: שכבה X (איור 1) ושכבה IX (איור 2), ומשך שימושו היה כמה עשרות שנים בלבד, במאה הח' לפני הספירה(הרצוג 1997: 2002). הנתונים על ביטול השימוש במקדש בערד עתה, משהתבררה תקופת השימוש במקדש, נותרה עדיין השאלה כיצד התבטל, ושאלה זו היא עיקרו של הדיון כאן. האם יש יסוד להשערת אחרוני בדבר ביטול השימוש במקדש בהדרגה, בשני שלבים? בדיקת מפלסי הרצפות בתוך המקדש ומחוצה לו הוכיחה כי בתוך המקדש, הן בחצר הן במבנה העיקרי, היו רק שתי רצפות שניתן לקשור ביניהן ובין קירות המבנה: הרצפה התחתונה בשכבה X והרצפה העליונה בשכבה IX (איור 3). הרצפות של שכבה VIII כיסו את כל ראשי הקירות ששרדו מהמקדש. עובדה זו ביטלה את האפשרות כי רק החצר מולאה בעפר ואילו האולם העיקרי והדביר המשיכו לשמש את התושבים. למעשה השערה זו הייתה חסרת בסים מיסודה, שכן לא נתגלו קירות לתמיכת המילוי או מדרגות לירידה אל רצפת המקדש הנמוכה בשני מ' בערך מן הרצפות של המבנים מסביבה. אין לי ספק כי השערתו של אחרוני בדבר ביטול המקדש בשני שלבים לא הייתה באה לעולם אלמלא 125</page><page sequence="2">126 זאב הרצוג איור 1: תכנית המקדש בערד בשכבה X שאיפתו לתאם בין הממצא הארכאולוגי והעדות המקראית על שני אירועים של ביטול הפולחן ביהודה. מהן, אם כן, העדויות הארכאולוגיות לצורת ביטול המקדש? הנתונים האדריכליים והסטרטיגרפיים ברורים למדי. המקדש התקיים בשכבות IX-1 X בלבד, והמצודה בשכבה VIII הוקמה בלא המקדש. לאחר הרס המצודה והמקדש בשכבה X, הוא שוקם בתכנית דומה בשכבה IX בהגבהה ניכרת של מפלסי הרצפות: כ-1.30 מ' בחצר ו-0.90 מ' באולם העיקרי של המקדש: בהתאם לכך היה צורך להגביה גם את מפלס המזבח (לפירוט ראו הרצוג 2002: 56-53). ביטול המקדש נקבע כאמור על יסוד כיסוי שטחו ברצפות וקירות מבנים של שכבה viii. מצב זה מעיד כי חלקיהם העליונים של קירות המקדש משכבה IX פורקו וכוסו במפלסי הרצפות של שכבה VIII בכוונה ברורה להימנע מבניית המקדש בשכבה זו. העדות הברורה ביותר לביטול המקדש באה מחדר הפולחן ("הדביר") הצמוד לאולם העיקרי של המקדש. גם כאן התברר לנו כי קיים הבדל בין הטיפול במזבחות הקטורת2 והטיפול במצבת האבן המעוגלת. מזבחות הקטורת נמצאו קבורים בזהירות, מונחים על צדם מתחת למפלס הרצפה של שכבה IX, ועל גבי המדרגות של תא הפולחן משכבה X. כלומר, בעת ביטול המקדש טרחו מבצעי הפירוק לחפור בור ברצפת החדר ולהטמין בתוכו את המזבחות. ייתכן כי יחם מיוחד כזה נבע מרכותה היחסית של אבן הגיר שהמזבחות נעשו ממנה. איור 2: תכנית המקדש בערד בשכבה IX איור 3: מזבח הקדמות בערד ושתי הרצפות שקשורות בו: רצפת שכבה χ ניגשת לספסל הצמוד לשלבו המקורי של המזבח, ורצפת שכבה IX ניגשת לשלב המוגבה שרידי טיח שנמצאו דבוקים למזבחות היו שריד מטיח הקיר שאליו הוצמדו המזבחות במקומם המקורי. לעומת קבורת מזבחות הקטורת, מצבת האבן נמצאה גלויה, מונחת על צדה לצד במת האבן המוגבהת ששימשה בשכבה IX. אפשר</page><page sequence="3">האם יש עדות לביטול מכוון של הפולחן בחפירות ערד ותל באר שבע? 127 לשער כי מכיוון שהמצבה הייתה עשויה אבן גיר קשה, לא נדרש הטיפול הזהיר שמזבחות הקטורת זכו לו. פריט נוסף שהוסר עם ביטול המקדש היה המתקן שניצב בראש המזבח. על קיומו אנו למדים מצורת הטיח ששרד במרכז המזבח: פסי טיח השתפלו כלפי מעלה בצדי אבן הצור השטוחה שניצבה במרכז המזבח. דופן הטיח הזקופה מקיפה מלבן מרכזי חשוף מטיח שמעיד כי במקום ניצב מתקן להבערת אש, שהיה עשוי כנראה ממתכת. מתקן זה הוסר כאמור אף הוא במהלך ביטול המקדש ונותרו רק עקבותיו. לצד עדויות אלה יש לציין שתי עובדות: ראשית, רצפות המקדש נמצאו ריקות מכל ממצא בעל חשיבות. ברור שכל כלי הפולחן והמנחות שהיו במקדש פונו במכוון לפני שפורק וכוסה בעפר. העובדה החשובה השנייה היא שלא נמצאה שום עדות של שרפה או הרס במקדש עצמו, וזאת בניגוד לחלקי המצודה האחרים, שנתגלו בהם עדויות להרס בשכבה IX. המסקנה היחידה המתבקשת מכך היא כי המקדש ניצל מהרס משום שפורק כבר בתקופת שכבה IX, לפני שנהרסה המצודה כולה. ברור גם כי בוני המצודה של שכבה VIII הותירו את שרידי המקדש הקבורים במקומם ולא שבו לבנות אותו. מבני שכבה VIII הוקמו מעל למילויי העפר שכיסו את המקדש. מכיוון שהממצא הקרמי משלוש השכבות χ, IX, V1I1 דומה מבחינה טיפולוגית, והיות שייחסנו את חורבן שכבה VIII לזמנו של מסע סנחריב, הגענו למסקנה כי תקופת השימוש במקדש במשך שכבות 1X-1X הייתה קצרה ונמשכה כאמור כמה עשרות שנים בלבד. במקום 350 השנה שייחס אהרוני לקיום המקדש, אנחנו מציעים אפוא תקופה של 85-50 שנה בקירוב במהלך המאה הח' לפני הספירה.3 מאחר שהמקדש בערד בוטל שלב אחד לפני מסע סנחריב, והמקרא מספר על הרפורמה של חזקיהו שבמהלכה בוטלו המקדשים ברחבי הארץ, הצענו לראות בביטול המקדש בערד ביטוי ארכאולוגי לרפורמה של חזקיהו. העדות על קיום המקדש וביטולו בתל באד שבע הממצא בתל באר שבע משלים לדעתי את התמונה הארכאולוגית בערד. בתל באר שבע נחשפו כידוע אבנים מסותתות שניתן לשחזרן לצורת מזבח קרניים(אהרוני 1974; הרצוג 2006). מרבית האבנים נתגלו משולבות בקיר בפינת בית העמודים, וארבע האבנים בעלות הקרניים היו מונחות בשורה אחת ביסוד הקיר. קרן אחת האבנים הוסרה, כנראה כדי ליצור מפתן ישר בכניסה לאולם המחסנים. אף שהסרת הקרן הייתה כנראה הכרחית לצורך המעבר, עצם השחתתה מעידה כי כבר איבדה מחשיבותה, ואולי אף מקדושתה, בעיני תושבי המקום. העובדה שהאבנים הללו היו אכן חלקי מזבח, ושהמזבח שימש להקרבת קרבנות, הוכחה בעונה השמינית עם גילוין של ארבע אבנים נוספות ששימשו משטח עליון של המזבח, ואשר נשאו סימנים ברורים של שרפה. אבנים אלה נתגלו בתוך מילוי החלקלקה שציפתה את מדרון התל ליד שער העיר (הרצוג, דייני ומושקוביץ 1977). בית העמודים, שמרבית אבני המזבח נמצאו בו, היה בשימוש בשכבות III ו-11. מכיוון שיסוד קיר בית העמודים, שכלל את אבני המזבח, היה מוסט קמעה מקו הקיר של השלב הקדום יותר, הסקנו כי אבני המזבח שולבו בתוכו בעת שיפוץ המבנה, עם הקמתה של שכבה 11. סופה של שכבה 11 מקביל להרס שכבה νιιι בערד ולחורבן שכבה III בלכיש, שכולם מיוחסים למסע ההרס שערך מחריב ביהודה בשנת 701 לפני הספירה. שאלת מיקומו המקורי של מזבח הקרניים של תל באר שבע לפני פירוקו לא באה על פתרונה באופן משביע רצון. אף אחת מן ההצעות שהועלו(אהרוני 1968: "בית המרתפים"; ידין 1976: בניין 430, "משמאל לשער") אינה ניתנת להוכחה. אולם מציאותם של אבני המזבח המפואר ביותר שנתגלה עד כה בארץ מעידה על קיומו של מתקן פולחני בתל באר שבע. מן הראוי לציין כי השחזור המקובל והנפוץ של המזבח בתל באר שבע, בגובה 1.5 מ' בקירוב, נעשה על־סמך המזבח בתל ערד. כיום, כאשר ברור כי גם המזבח במקדש בערד התנשא לגובה 0.8-0.5 מ' בלבד, יש להעדיף גם לגבי באר שבע את השחזור הנמוך והנוח לתפעול. המזבח בתל באר שבע פורק ובוטל ככל הנראה בד בבד עם עריכת השינויים באתר המציינים את הקמת שכבה II, במהלך המאה הח' לפני הספירה ולפני מסע סנחריב. פירוק אבני המזבח והטמנתן בקיר בית המחסנים ובמילוי החלקלקה מעידים ללא ספק על שינוי נוהגי הפולחן ביישוב. ביטול המקדשים בערד ובתל באד שבע ודפודמת חזקיהו ההקבלה בתאריך ביטול מקומות הפולחן בשני האתרים שבבקעת באר שבע — בשלהי המאה הח' אך לפני החורבן בעקבות מסע סנחריב - אינה מוטלת בספק. לפיכך ניתן היה להציע כי התופעה הכפולה, של ביטול שני מרכזי הפולחן הללו, קשורה בהחלטה מכוונת לשינוי בנוהגי הפולחן שנתקבלה בממלכת יהודה במהלך המאה הח' לפני הספירה. ההתאמה לעדות המקראית על פעולותיו של חזקיהו מלך יהודה בפירוק המזבחות והריסת ה"במות" הייתה סבירה והגיונית(הרצוג ואחרים 1984; רייני 1994). עם זה, יש מקום לשאלה, האם מצאנו הוכחה חד־משמעית לכך שביטול מבני הפולחן בתלי ערד ובאר שבע אכן נעשה בפקודתו של חזקיהו מלך יהודה כמתואר בספר מלכים? התשובה לכך היא כמובן שלילית. הממצא הארכאולוגי כפשוטו איננו מספק נתונים חותכים לקביעה כזו, אולם יש לדעתי מידה רבה של סבירות לאפשרות זו. בניגוד לגישה המסורתית, לחפש בממצא הארכאולוגי אישוש לאירועים הנזכרים במקרא, עתה אנחנו בוחנים את הממצא באופן עצמאי. ואכן, אין לי ספק כי גם בלא העדות המקראית היינו מסבירים את הממצאים הקשורים לפולחן בערד ובתל באר שבע כהשתקפות של מהפכה דתית. ולאחר שהגענו למסקנה זו, שומה עלינו לבדוק את הנתונים</page><page sequence="4">128 זאב הרצוג מן הדיסציפלינה המקראית ואז להסיק את המסקנות העולות מן ההשוואה. חוקרי המקרא התלבטו אף הם בשאלת המהימנות של שתי המסורות על הרפורמות הפולחניות החוזרות בימי חזקיהו ויאשיהו(הנדי 1988; פריד 2002; אולינגר 2005). האמנם היו שתי רפורמות כאלו, או שמא הייתה רק אחת והשנייה היא העתקה והכפלה של המסורת? ואם הייתה רק רפורמה אחת, איזוהי המקורית ואיזו המוכפלת ומועתקת? מכיוון שהאסכולה הדויטרונומיסטית, המיוחסת לימי יאשיהו, מעמידה את נושא ריכוז הפולחן במקדש בירושלים כעניין ראשון במעלה, הייתה בקרב החוקרים נטייה לראות דווקא ברפורמה של יאשיהו אירוע היסטורי, ואילו הרפורמה המיוחסת לחזקיהו נתפסה כהעתקה ספרותית שאינה מעידה על אירוע היסטורי ממשי (הנדי 1988; נאמן 1995). באה הארכאולוגיה והעמידה דעה זו על ראשה: כל העדויות הארכאולוגיות שייכות למאה החי, התואמת את זמנו של חזקיהו, ואין שום עדות על רפורמה פולחנית במאה הזי, בזמנו של יאשיהו. חשוב לציין כי הממצא בערד ובתל באר שבע מציג תמונה שונה מזו העולה מן העדות המקראית, המייחסת את שיקום הבמות ברחבי יהודה לתקופת שלטונו של מנשה(מלכים־ב כא: ג), ואת ביטולן מחדש ליאשיהו(שם, כג: ח). המקדש בערד, שבוטל במהלך המאה החי, לא שוקם במאה הזי, ותל באר שבע כולו ניטש לאחר חורבנו במסע סנחריב. בימי יאשיהו לא היו בשני אתרים אלה מקדשים או במות שיכול היה לבטלם, שכן מרכזי פולחן אלה בוטלו כבר מאה שנה קודם לכן ולא חודשו מאז. דווקא לרפורמה הפולחנית של יאשיהו אין סיוע בממצא הארכאולוגי. לפיכך, אף שאין בידינו הוכחה ארכאולוגית לכך שהביטול המכוון של מרכזי הפולחן בערד ובתל באר שבע נעשה בפקודת המלך חזקיהו, ההקבלה בין הנתונים הארכאולוגיים והעדות המקראית תומכת באפשרות זו. יתרה מזו, הממצא הארכאולוגי המגוון מעשיר את תמונת המציאות הפולחנית, מעבר לעדות המקראית המצומצמת. שני המזבחות שנחשפו בשני האתרים שונים זה מזה באופן מהותי: המזבח בערד בנוי מתערובת של אדמה וציפוי אבני גוויל, וספק רב אם עיטרו אותו קרניים בפינותיו. לעומתו המזבח בתל באר שבע עשוי מאבני גזית מסותתות היטב, ופינותיו העליונות גולפו בצורת קרניים. בהקמת מזבח זה הושקעו מחשבה ומאמץ ניכרים, שכן אבניו נעשו מגושי סלע שהובאו מרחוק ומקורן ב"תצורת פלשת". השוני בצורת המזבחות מעיד על כך שנוהגי הפולחן, אפילו בתוך יישובים קרובים זה לזה, לא היו מוגדרים בהוראות אחידות. גם אופן ביטול מתקני הפולחן שונה בשני המקומות: בערד הוטמנו מזבחות הקטורת והמצבה בדביר, בקרבה למקום שימושם המקורי, ואילו בתל באר שבע הועברו אבני המזבח מאתרן ופוזרו בשני מקומות מרוחקים זה מזה. מסתבר שכללי ההתנהגות הפולחנית, הן בהקמת המתקנים הן בביטולם, עדיין לא היו מגובשים ולא היו מנוסחים בקפידה. תמיכה וביקורת על פירוש הממצאים כעדות לרפורמה פולחנית ההצעה לפרש את הממצאים הנוגעים לשרידי הפולחן בערד ובתל באר שבע כעדות לרפורמה פולחנית בכלל, ולרפורמה של חזקיהו בפרט, זכתה מצד אחד לתמיכת ארכאולוגים (בורובסקי 1995; פינקלשטיין וסילברמן 2006), ומצד שני לביקורת חריפה, בעיקר מצד היסטוריונים וחוקרי מקרא(נאמן 1995; 2002; פריד 2002; אולינגר 2005; קנאוף 2005). אפשר לסווג את הביקורות לשלושה סוגים: א: טענה שהממצא אמנם מעיד על ביטול מכוון של הפולחן, אך אין להקבילו לעדות המקראית(קנאוף); ב: טענה כי ביטול מרכזי הפולחן לא נבע מרפורמה דתית אלא מהרצון להגן על המקדשים מפני סכנת פגיעה בהם במהלך הכיבוש האשורי(אולינגר ופריד); ג: טענה כי הממצא הארכאולוגי איננו מעיד על רפורמה פולחנית כלל ועיקר! (נאמן). להלן נדון בכל אחת מהטענות הללו ונעריך את תרומתן לפירוש הנתונים. א: הרפורמה הפולחנית בערד ובתל באד שבע איננה מימי חזקיהו לפי הטענה הראשונה, הפרשנות הבסיסית של הממצא הארכאולוגי כעדות לרפורמה דתית מקובלת, אולם אין לייחס פעולה זו למעשי חזקיהו. אינני יכול לחלוק על הטענה באופן חד־משמעי, שכן הנתונים תומכים בנסיבות אך אינם מצביעים במישרין על חזקיהו. אולם הטיעונים שהחוקרים האוחזים בדעה זו מסתמכים עליהם, ובעיקר א' קנאוף, נראים לי מופרכים. לדעת קנאוף, סנחריב כלל לא החריב את היישובים בבקעת באר שבע, והיישובים בערד viii ובבאר שבע II המשיכו להתקיים בתחילת המאה הזי לפני הספירה. את חורבנם במהלך המאה הז' הוא מייחס למתקפות הערבים (קנאוף 2002). לפיכך המקדש בערד המשיך לשמש במאה הז' ובוטל רק בימי מנשה. את ביטול המקדש בערד(וכנראה גם בבאר שבע, אם כי אין הוא מדגיש פרט זה) מייחם קנאוף למדיניות ריכוז הפולחן בהשפעה אשורית בימי מנשה(2005). יש לדחות ניסיון זה לאור הדמיון הקרמי בין שכבה III בלכיש לשכבה VIII בערד ולשכבה II בתל באר שבע, דמיון שאינו מאפשר לאחר את שתי השכבות האחרונות למאה הז'(זינגר־ אביץ 2002: 182-159). לאישוש טענתו כי לא חזקיהו הוא שביטל את המקדש בערד, מצביע קנאוף על העובדה כי מזבחות הקטורת והמצבה נמצאו שלמים ולא נותצו במהלך ביטול המקדש. מצבם של חפצי הפולחן הללו עומד לדעתו בסתירה לתיאור הרפורמה של חזקיהו כמסופר במלכימ־ב יח: ד: "הוא הסיר את הבמות ושיבר את המצבות, וכרת את האשרה וגו'". סתירה זו בין הממצא הארכאולוגי לתיאור המקראי אינה מאפשרת לדעתו לייחס את ביטול המקדש לחזקיהו(קנאוף 284:2005).</page><page sequence="5">האם יש עדות לביטול מכוון של הפולחן בחפירות ערד ותל באר שבע? 129 טענה זו, מפי חוקר מקרא ביקורתי כמו קנאוף, מוזרה! העובדה שהתיאור הדויטרונומיסטי מדגיש את הרס המקדשים ואת ניתוץ המצבות אינה מוכיחה שאכן כך נעשה במציאות. אין ספק כי למחבר הטקסט הייתה כוונה תאולוגית ופוליטית בבואו לתאר את מעשי הרפורמה. אולם תיאור כזה ביצירה תאולוגית איננו בהכרח משקף במדויק את הפעולה שנעשתה במציאות. גם ספק רב אם היה למחבר מידע מדויק ומתועד על צורת ביצוע ההוראה בכל אחת מערי יהודה. העדות האותנטית היחידה למעשה הרפורמה מצויה בממצא הארכאולוגי. כפי שראינו לעיל, קיים שוני מהותי בצורת הטיפול במתקני הפולחן בשני האתרים: המזבח בבאר שבע פורק והועבר ממקומו, וחפצי הפולחן בערד הוטמנו ונקברו באתרם. אפשר להניח כי התיאור המקראי, אם אכן היה לפני המחבר מקור מהימן ומדויק, מוסר לקורא את נוסח ההוראה שנשלחה לשרי הערים ביהודה. ייתכן גם שהמחבר הניח שההוראה אכן בוצעה בדיוק כלשונה, אך ספק אם עמד לפניו דין וחשבון מפורט על אופן ביצועה בכל אתר ואתר. העובדה כי הממצא הארכאולוגי מציג תמונה מגוונת מעידה כי בכל מקום פירשו את הוראת הביטול בדרך שונה. בעיני אי־ההתאמה בין ההוראה המקראית והמציאות הארכאולוגית מחזקת את אמינותו ההיסטורית של האירוע ולא מחלישה אותו כפי שסובר קנאוף. מכל מקום, קנאוף מקבל את הטיעון כי הממצא מעיד על רפורמה פולחנית הקשורה למגמה לרכז את הפולחן בירושלים, ובנקודה עקרונית זו קיימת בינינו הסכמה. ב: ביטול המקדשים בערד ובתל גאו שבע נגע לא מרפורמה אלא מן הרצון להגן עליהם מפני חילול קדושתם דרך שנייה להסבר הממצא היא לקבל את תיארוך השכבות בערד ובתל באר שבע, אך להסביר את פירוק המקדשים והטמנתם של אביזרי הפולחן לא כרפורמה פולחנית של חזקיהו, אלא כפעולה מכוונת של מפקדי היישובים להגן על מקומות הפולחן מפני הסכנה שקדושתם תחולל בידי האויב האשורי, המאיים לכבוש את היישובים. גם אני שקלתי אפשרות זו כאחד מן ההסברים לכך שבמקדש בערד לא נתגלו סימני שרפה והרס(הרצוג 1997: 202; 2002: 66), אך דחיתי אותה בשל העובדה כי המקדש לא שוקם בחלוף הסכנה. אולם טענה זו, כי המקדש בערד פורק כדי למנוע את חילולו בידי האשורים, התקבלה על דעת חוקרים מספר. ל' פריד הציעה לייחס את חורבן שכבה IX בערד למסע סנחריב, ולהסביר את ביטול המקדש במהלך קיומה של המצודה בשכבה זו כפעולת מניעה שנערכה לקראת המסע(פריד 2002: 447-445).* לפי טענה זו, אין עדות ארכאולוגית לקיומה של רפורמה פולחנית בימי חזקיהו(ואף לא בימי יאשיהו) ולכן אין בסים היסטורי לתיאורי הרפורמה במקרא. לדעת פריד, הרעיון הדויטרונומיסטי של ייחוד פולחן יהוה במקדש ירושלים נבע לא מהחלטות מהפכניות של מלכים ביחס למנהגי הפולחן, אלא מהצלחה הנסית של ירושלים מכיבוש והרם בימי מסע סנחריב. את הממצא בתל באר שבע היא מפרשת כעדות לזלזול בקדושת המזבח. מכיוון שאבני המזבח בתל באר שבע לא הוטמנו בזהירות אלא שימשו אבני בנייה בקיר בית העמודים, אין לדעתה לראות בהן עדות לביטול מכוון של המקדש באתר זה. גם המקדש בתל באר שבע שימש לדעתה עד להרס העיר במסע סנחריב(שם: 450).5 גם אולינגר (2005) איננו רואה בתהליך ריכוז הפולחן בירושלים רפורמה מהפכנית — לא בימי חזקיהו ואף לא בימי יאשיהו. לדעתו, מעמדה הדתי והמדיני של ירושלים התחזק במהלך הדרגתי וממושך בימיהם של חזקיהו, מנשה ויאשיהו (2005: 292-291). אולינגר מקבל את הפרשנות כי המקדש בערד בוטל באופן מכוון, אך סבור כי הביטול נעשה כאמצעי הגנה בהיות דרום יהודה נתונה תחת לחץ צבאי. הוא אף מוכן לקבל את האפשרות כי פעולת מניעה כזו נעשתה בידי חזקיהו בעת מסע סנחריב (שם, 290). גם בימי יאשיהו לא הייתה לדעתו רפורמה פולחנית במשמעותה הדויטרונומיסטית של ביטול המקדשים שמחוץ לירושלים, ושינוי מנהגי הפולחן התבטא רק בביטול סמלי הפולחן הזר ובמיוחד בהסרת פסל האשרה מהמקדש בירושלים. כאמור, גם אני שקלתי אפשרות כזו בשנת 1997, אך כבר אז דחיתי אותה כהסבר שאינו מניח את הדעת. הרעיון כי ניתן להגן על קדושתו של מבנה על־ידי הריסתו יש בו לדעתי סתירה פנימית. הרי גם ההריסה העצמית פוגעת ומחללת את קדושת המבנה. הנתונים בערד מעידים כי במהלך ביטול המקדש היו חייבים לפרק את חלקיהם העליונים של קירות המקדש, למלא את שטחו במאות מטרים מעוקבים של עפר, ולמעשה להוציאו מכלל שימוש. ההסבר שהיה זה הרס עצמי מופרך עוד יותר בתל באר שבע, ששם המזבח פורק לגורמים, הועבר ממקומו המקורי והוטמן בחלקו בתוך קיר ובחלקו במילויי העפר של החלקלקה. האם אין בכך ביזוי המזבח? אילו התכוונו לשמור על שלמותו, האם לא היה סביר יותר להטמינו בבור עמוק בקרבת מקום? יתרה מזו, הסבר זה אינו מספק תשובה לשאלה העיקרית: אם הכוונה הייתה להגן על המקדשים, מדוע לא חידשו את פעילותם כאשר בנו את המצודה מחדש? הרי לשם כך הגנו עליהם! ג: הממצא הארכאולוגי איננו מעיד על רפורמה פולחנית כלל ועיקר הטענה השלישית שוללת את הפרשנות של הממצא הארכאולוגי כביטוי לרפורמה פולחנית מכול וכול. דעה זו חוזרת שוב ושוב בפרסומיו של נאמן(1995; 1999; 2002). נאמן שולל את האמינות ההיסטורית של התיאור המקראי על הרפורמה הפולחנית של חזקיהו וטוען כי המקדשים ומקומות הפולחן מן המאה הח' לפני הספירה לא בוטלו באופן מכוון אלא נהרסו במהלך מסע סנחריב ליהודה, ולא הוקמו מחדש לאחריו (1995). כדי לפסול את האפשרות כי הממצא בערד ובתל באר שבע אכן מעיד על ביטול מכוון של המקדש, הוא נזקק למכלול טענות המנסות לערער על ממצאי החפירה ופרשנותה. נדון בביקורתו של נאמן ביחס לשני האתרים.</page><page sequence="6">130 זאב הרצוג הממצא הארכאולוגי בערד ותרומתו לשאלת ביטול הפולחן נאמן מפתח בכמה מאמרים (1995, 2002) את הטענה כי המקדש בערד נהרס במהלך כיבושה של המצודה, ולאחר ההרס הוא פשוט ניטש. הוא דוחה את מסקנותי בדבר משך קיומו של המקדש בשכבות IX-1 X וטוען שהוא המשיך להתקיים בשכבה viii. את הרס המקדש הוא מייחס לא לביטול מכוון בידי התושבים, אלא לחורבן המצודה של שכבה VIII במסע סנחריב בשנת 701 לפני הספירה. לצערי, הטענות הללו מתבססות על הבנה מוטעית של הנתונים הארכאולוגיים ומתעלמות מכללי היסוד של המתודולוגיה הסטרטיגרפית והטיפולוגית. להלן אציג את פרכותיה של סברת של נאמן(2002: 592-587), וכדי להקל על הקורא אדון בטענותיו על־פי סדרן, אחת לאחת, למרות שיש בהן כפילויות וחזרות. 1. מתוך כוונה להאריך את משך קיומו של המקדש עד לשכבה viii , חולק נאמן על הייחוס הסטרטיגרפי של "הקירות הדקים" שנבנו מעל למקדש ומציע לייחסם לשכבה .(587:2002) VII כאמור לעיל, תקופת השימוש של המקדש בערד נקבעה על יסוד הרצפות הנוגעות בקירות המקדש: רצפות שכבות X 1-ΐχ בלבד.6 קיומן של שתי רצפות בלבד, בשכבות IX-1 χ, 0 10 cm 10 cm J בולט במיוחד בזיקה למזבח הקרבנות(הרצוג 2002, איור 27; איור 3 כאן). כפי שנציג בהמשך, הקרמיקה שנמצאה בלוקוסים שמעל למקדש שייכת בבירור לשכבה VIII (איור 4). בשום מקום במקדש לא נמצאה רצפה משכבה V111 שניתן לייחס אותה אל קירות המקדש ולכן השערתו של נאמן כי המקדש המשיך לשמש עד לסופה של שכבה νιιι בלתי אפשרית. 2. נאמן מנסה לערער את אמינות התיעוד האדריכלי בטענה כי התכניות של שכבות VIM νιιι מציגות ערבוביה של קירות קיימים ושל שחזורים באופן שלא ניתן להבחין ביניהם(2002: 587). זו טענה מופרכת לחלוטין. כל ארכאולוג שהתנסה בקריאת דוח חפירה יודע להבחין בין קירות המסמנים בקו רצוף את תוואי האבנים שנחשפו בחפירה ובין הקו המרוסק המסמן את הקירות המשוחזרים. יתרה מזו, רק בקטעי הקירות הקיימים מסומנים מפלסים ובקטעים המשוחזרים הם כמובן חסרים (הרצוג 2002, איורים 16-15). אבל נאמן בחר להטיל דופי ללא הצדקה ולהעלות האשמת שווא, אשר קוראים שאינם ארכאולוגים עלולים לקבלה כעובדה. 3. נאמן מנסה לערער את האמינות הסטרטיגרפית של ממצאי תל ערד בטענה כי יש לאחד לוקוסים של שכבות V11MIX — בשל הדמיון הטיפולוגי ביניהם — לשכבה אחת (2002: 588). להוכחה הוא מביא את המכלולים הקדמיים מלוקוס איור 4: קרמיקה בלוקוס 787, שכבה vili</page><page sequence="7">האם יש עדות לביטול מכוון של הפולחן בחפירות ערד ותל באר שבע? 131 429 משכבה νπι ומלוקוס A462 משכבה IX, שנמצאו מדרום לאזור המקדש. לטענתו, הדמיון של המכלולים הקדמיים מחייב לייחס את שני הלוקוסים לשכבה νπι. גם טענה זו ממחישה את חוסר מיומנותו של נאמן בעקרונות הסטרטיגרפיה הארכאולוגית. אילו טרח להשוות את הממצא שפורסם בתכניות, היה נוכח לדעת כי מעל למכלול של שכבה IX בלוקוס Α462 נחשפו שרידים של שכבה νπι, הכוללים יסודות של קיר ומשני צריו לוקוסים 462 ו-418(הרצוג 2002, איור 15). ההבחנה בין שכבות viiia ix קיימת בכל יתר שטחי החפירה ואין כל בסיס עובדתי לטענתו של נאמן. הדמיון הטיפולוגי בין הכלים בשני הלוקוסים הוא תופעה רגילה, המאפיינת את כל המכלולים בשכבות X-VIII ומעידה על קרבת הזמן בין שלוש השכבות במחצית השנייה של המאה הח' לפני הספירה(זינגר־אביץ 180-159:2002). 4. נאמן תמה מדוע מיוחסים לשכבה IX מכלולים קדמיים עשירים כאשר מוסכם על הכול כי שכבה VIII היא השכבה שחרבה בידי סנחריב (2002: 588). הוא איננו מבין כיצד מפרסמי תל ערד משייכים מכלולים אלה לשכבה IX, "למרות הרציפות השקטה בין שכבה νπι-1 χ" (שם). אין שחר לטענה זו. קיומן של עדויות ההרס והשרפה במצודה בשכבה IX הודגש בפרסומים השונים(הרצוג 1997: 166; 2002: 33). נאמן מבלבל כנראה בין טענתי כי אין להבחין בעקבות שרפה בתחומי המקדש עצמו, ובין המצב בשאר חלקי המצודה. ניגוד זה בין העדויות להרס המצודה של שכבה IX למצב המקדש הוא אחד הנימוקים החשובים לטענתי, כי המקדש בוטל באופן מכוון בידי תושבי המצודה קודם לחורבנה של שכבה זו. ניסיונו של נאמן לייחס לוקוסים 788 ,C460 ו-1008 לשכבה VIII (2002: 588) מופרך מן הסיבה הפשוטה שלוקוסים משכבה νπι מצויים מעליהם: לוקוס Β460 משכבה νπι נמצא 70 ס"מ מעל ללוקוס C460, לוקוס 787 משכבה νπι נמצא 80 ס"מ מעל ללוקוס 788 ולוקוס 1008 (בור משכבה IX) חתום ברצפת לוקוס 1003 שנמצאת 40 ס"מ מעל לכלי הגבוה ביותר בבור. הנתונים הללו מופיעים בבירור בתכניות וברשימות הממצא שפורסמו בדוח הביניים (הרצוג 2002; זינגר־אביץ 2002). הניסיון "להזיז" מכלולים קדמיים משכבה לשכבה בלי לבחון את הרצף הסטרטיגרפי שלהם מעיד על חוסר הבנה בסיסית במתודה הארכאולוגית. כדי לבחון את עצם קיומו של חורבן בשכבה IX יכול היה נאמן פשוט לבחון את הנתונים שהביאה זינגר־אביץ על התפלגות הממצא הקרמי בשכבות האתר, נתונים הממחישים את עצמת החורבן בשכבות השונות: בשכבה IX נחשפו 210 כלים שהוגדרו "שלמים" - רק כלי אחד פחות מאשר בשכבה VIII, היא שכבת החורבן העשירה ביותר(זינגר־אביץ 111:2002). כיצד אפשר לטעון ששכבה IX לא הסתיימה בחורבן? 5. טענה מסוג אחר מעלה נאמן בזיקה לממצאים שנחשפו במקדש בשכבה IX. הוא מציג את השאלה: "אם נניח לרגע כי חזקיהו ביטל את השימוש במקדש שכבה IX וקבר במכוון את חלקיו הפולחניים (כפי שהוצע ע"י הרצוג 2002, 65 66), מדוע הוא לא דאג לאסוף את כלי המקדש ולהטמינם בפאביסה?"(2002: 588). ראשית, יש לציין כי מעולם לא קבעתי מפורשות כי יש בידי עדות לכך שביטול הפולחן אכן נעשה בידי חזקיהו, אלא ציינתי זאת כאפשרות סבירה(הרצוג 2002: 67-65). שנית, לעומת שפע הכלים שנחשפו בחלקי המצודה האחרים, הרי שבתחום המקדש נתגלו ממצאים מעטים. הכלים ה"שלמים" שמוצגים בלוחות הוגדרו לצורך המיון הטיפולוגי וכוללים על־פי הגדרתנו גם חלקי כלים בתנאי שניתן לשחזר בציור לפחות שני־שליש ממתארם(ראו: זינגר־ אביץ 110:2002). ואכן, רק שברי כלים נתגלו בתחום המקדש, ואף לא אחד מהם מצביע על שימוש פולחני. לעומת זאת, בשכבה X, אשר נתגלו בה עדויות להרס ושרפה, נותרו בתחום המקדש חפצי פולחן ברורים כגון שברי כן הקטורת, הקערות שעליהן חרותות וכלים אחרים(שם, איור 24). הממצא בשכבה IX בולט בדלותו, והרושם שהמקדש פונה מכליו שריר וקיים. מובן כי טענתו של נאמן כי מכלולי כלים שנמצאו "בחדרים סמוכים למקדש" מעידים כי המקדש לא פונה(2002: 588) אינה טענה.7 6. נאמן מייחס לי טענה שלא טענתי ומסלף את דברי: מעולם לא טענתי כי חזקיהו ביצע רפורמה פולחנית בתחומי ממלכת ישראל לשעבר שנשלטה בידי האשורים (נאמן 2002: 588). ציינתי במפורש כי ביטול מרכזי הפולחן ביהודה נועד לשכנע את תושבי הצפון לנטוש גם את המקדשים בשומרון ובבית אל (הרצוג 202:1997; 2002: 67). 7. נאמן מציין את קשיי עיבוד הממצאים מחפירות תל ערד שנערכו בשיטות חפירה שהיו מקובלות בזמנו(2002: 588 589). אכן, זו עובדה שאין להכחישה, אך מניסיון של שנים אני יכול לציין בסיפוק כי התיעוד בכללו היה מפורט ומדויק. נאמן מביא כדוגמה לחפירה מהימנה יותר את חפירות קניון ביריחו. אני משער שאילו טרח לבדוק באופן מעמיק את פרסומי החפירה של יריחו, שהתפרסמו ברובם לאחר פטירת החופרת, היה נזהר מקביעה זו. אפילו מבט שטחי במאות התכניות והחתכים מחפירות קניון חושף את עשרות ציוני הטעויות והתיקונים המופיעים כמעט בכל לוח בחתימת העורך והמפרסם, תומס הולנד (קניון 1981). אהרוני היה כמובן ער להבדלים המתודיים בין שיטתו לשיטת קניון והעדיף במודע את גישת החשיפה הנרחבת על פני גישת החתכים של קניון (אחרוני תשל"ג). יש לציין כי כבר בחפירות תל באר שבע אימץ אחרוני את הגישה - המקובלת כיום על מרבית הארכאולוגים - המשלבת בין שיטת החשיפה הנרחבת ושיטת החתך. 8. נאמן גם טועה בטענתו כי האחראים על עיבוד הנתונים כיום לא השתתפו בחפירה(589:2002). הייתה לי הזכות להשתתף בשתי עונות חפירה בתל ערד. בעונה הרביעית(1965) הייתי אחראי, בין השאר, לחפירת המפלסים הקדומים בתא הפולחן ("הדביר"), לאחר שהחלקים העליונים שלו פורקו והועברו</page><page sequence="8">132 זאב הרצוג לתצוגה במוזיאון ישראל. בעונה החמישית (1967) נענה אהרוני לבקשתי לשמש עוזרו של המודד מ' פייסט, וכך זכיתי להתוודע למכלול הבעיות הסטרטיגרפיות שהעלה האדריכל ע' דונייבטקי במהלך העונה, ולתשובות עליהן שהציע אהרוני. 9. נאמן מתבסס על רצף התצלומים של תא הפולחן שפרסמתי כדי לטעון כי התצלום הנפוץ, המציג את המצבה ואת שני המזבחות השכובים(2002, תצלום 3), "נעשה על ידי אהרוני באופן מלאכותי"(שם: 591): The sequence of the three photographs makes it clear that the famous picture of the reformed sanctuary, which appears in all the publications of the Arad temple and in which the pillar (massebah) and the limestone altars are ... laid down in the cella ...was artificially made by Aharoni. חומרתה של טענה זו עומדת בעינה גם אם נאמר בסוגריים כי הדבר נעשה "ללא כוונה, כמובן"(שם, שם). ברור שאין שחר להאשמה ביצירת תצלום מלאכותי, בין שבמתכוון ובין שלא במתכוון. התמונה שפורסמה משקפת בנאמנות את אחד משלבי החשיפה של תא הפולחן, ומעידה על הזהירות שבה הוטמנו מזבחות הקטורת. ההאשמה בהצגת תמונה מבוימת בידי אהרוני נובעת מן העובדה הפשוטה כי תמונה זו סותרת את השערותיו של נאמן. גם טענתו כי המזבחות בתא הפולחן בערד שימשו אבני בנייה לקיר חדש(בהקבלה להטמנת אבני המזבח בתל באר שבע בתוך קיר בית העמודים) אינה נכונה. מזבחות הקטורת הוטמנו מתחת לרצפת המקדש, והאבנים שהונחו מעליהם היו חלק מכיסוי ההטמנה לשם הגנה עליהם ולא שימשו קיר בנייה. קירות שכבה νπι שהוקמו מעל למקדש המבוטל נמצאו במפלס גבוה יותר, ולא היה קשר בינם ובין מזבחות הקטורת.8 מציאותה של המצבה בתא הפולחן בלא שילוב כלשהו עם קיר בנוי מעידה כי להנחתו של נאמן אין רגליים. אפשר לקבוע, ברוח דברי נאמן, כי השחזור שלו של מזבחות הקטורת כאבני בנייה לקיר משכבה VII הוא שחזור מלאכותי לחלוטין. 10. בניסיונו למצוא עדות לשרפת המקדש, נאמן מייחס לו, בטעות, סימני שרפה שנחשפו מצדו הדרומי של תא הפולחן בשכבה 591 :2002) VIII). פס השרפה האלכסוני, המופיע בתצלומים בצדו השמאלי של תא הפולחן, נגרם בבירור כתוצאה מהתמוטטות ומשרפה (כנראה של מדרגות עץ) שהתחוללה בתוך פיר הכניסה אל מנהרת הסתרים. בהתמוטטות זו, שהתרחשה עם חורבן המצודה בשכבה νπι, התמוטט גם חלקו העליון של הקיר הדרומי שתחם את תא הפולחן משכבה IX. מסיבה זו לא הובחן הקיר בשלבי החפירה המוקדמים והוא נחשף רק במפלס יסודותיו, כאשר החפירה העמיקה במקום. נאמן מתעלם מתשובתי לאוסישקין(1988) על טענה זו במפורט בסיכומים קודמים(הרצוג 1999: 207; 72-70:2002). ההרס הזה התרחש בתוך הפיר ומחוץ לתחום המקדש כאשר מתקני הפולחן מתא הפולחן כבר היו מפורקים ומכוסים בעפר, כפי שמעיד בבירור מצב השתמרותם: הבמה המוגבהת, המצבה שנחה בקרבתה, ובמיוחד שני שולחנות המנחה, שכולם היו עשויים מאבן גיר לבנה וכולם נחשפו בשלמותם, בלי סימני פגיעה או שרפה כלשהם. הגבול בין השרפה העזה שהתחוללה בתוך הפיר בלא שפגעה בתא הפולחן נראה בבירור בתצלום המציג את צדו החיצון של קיר הלבנים (הרצוג 2002, איור 31). למעשה, גם נאמן נאלץ להודות כי "העדר סימני שרפה על מדרגות תא הפולחן ועל שתי מצבות הקטורת נבעו מכיסוים המוקדם בקיר"(שם, שם). אגב כך הוא מודה כי המזבחות הוטמנו לפני הרס תא הפולחן, ובזאת הוא מקבל אפוא את טענתי היסודית, כי מזבחות הקטורת לא נהרסו בשרפה אלא פורקו והוטמנו במכוון. 11. נאמן מציע לשחזר את מקום עמידתם המקורי של מזבחות הקטורת בחזית תא הפולחן(cella), במקום שלדבריו ניצבו בסיסי האבן שאהרוני הציע לשחזרם כבסיסי עמודים כדוגמת יכין ובועז הנזכרים במקרא (נאמן 2002: 591). גם כאן הוא טועה בהבנת הנתונים: אהרוני הציע לשחזר שני עמודים בחזית האולם העיקרי של המקדש ולא בחזית תא הפולחן(19:1968 ואיורים 15, 16). מכל מקום, בבדיקה מפורטת של הנתונים התברר כי שחזור בסיסי האבן בידי אהרוני היה בלתי מבוסס ואין להסתמך עליו(הרצוג 2006: 95). 12. נאמן משער כי הכניסה לתא הפולחן נחסמה בקיר כדי לנתק אותו מהמזבח בחצר, דבר המעיד כי תא הפולחן יצא מכלל שימוש, או — מה שסביר יותר לדעתו — שהחסימה נעשתה בגלל יצירת מסלול לכניסה עקיפה לדביר (2002: 591). הוא מבסס את שחזור "הכניסה העקיפה" על טענתו של אוסישקין בדבר היעדר הקיר הדרומי של תא הפולחן(1988: 147-144). אולם זה מכבר הפרכתי טענה זו על־סמך התיעוד הברור של יסודות הקיר הדרומי שנחשפו עם העמקת החפירה (הרצוג 72:2002:202:1997 ואיור 31). בטענה זו סותר נאמן את עצמו, שכן אם המקדש נהרס, כסברתו, תא הפולחן כבר ממילא לא היה בשימוש. 13. נאמן טוען כי מזבח הקרבנות בחצר היה בשימוש עד לחורבנו בשכבה 592 :2002) νιπ). שוב הוא מתעלם מהנתונים הסטרטיגרפיים הברורים. אל מזבח הקרבנות היו צמודות שתי רצפות בלבד: הרצפה התחתונה של שכבה X, והרצפה העליונה(לאחר שראש מפלס המזבח הוגבה) משכבה IX. הקירות והרצפות של שכבה VIII, עם ממצא קרמי מסוף המאה הח' לפני הספירה, נמצאו מעל למזבח ואינם יכולים להיות מיוחסים לשכבה VII כסברתו. כדי להסיר ספק מלב הקוראים, אני מציג כאן את לוח הכלים מלוקוס 787 שנמצא מעל למזבח הקרבנות(איור 4). 14. נקודת התורפה העיקרית של נאמן נעוצה בגישתו הבסיסית לשאלת ביטול הפולחן: הוא מודה כי לאחר שחרב המקדש</page><page sequence="9">האם יש עדות לביטול מכוון של הפולחן בחפירות ערד ותל באר שבע? 133 בערד החליטו מפקדי המצודה לא להקימו מחדש כאשר שיקמו את המצודה מהריסותיה. למען הדיוק אצטט במילותיו: "I suggest that it was a royal decision not to restore the sacred sites, which reflected the efforts of rulers to centralize power in their hands..." (2002: 596) כלומר, מצד אחד הוא טוען כי אין עדות בממצא הארכאולוגי לקיומה של רפורמה פולחנית ומאידך קובע כי אי־חידושם של מבני הפולחן נבע מהחלטה מכוונת של מוסדות הממלכה, במטרה לרכז את השליטה בידיהם. ברור כי משמעותה של ההחלטה לא לשקם את המקדש היא שינוי בנוהגי הפולחן הממלכתי, קרי: רפורמה פולחנית. טענתו של נאמן כי הייתה זו החלטה מדינית ולא דתית מעידה על חוסר הבנה של תפקיד הפולחן במסגרת ממלכת יהודה. אין עוררין על כך שהפולחן בממלכת יהודה היה חלק בלתי נפרד של המינהל הממלכתי, והמערכות הדתיות, המדיניות, הכלכליות והצבאיות שימשו במשולב את צורכי הממלכה. ברור שמקדשים כדוגמת המקדש בערד שימשו לא רק את צורכי הדת אלא היו להם גם היבטים מדיניים וכלכליים. משמעות ביטול הפולחן נועדה בראש ובראשונה לבטל את פעולתם של המקדשים ברחבי הממלכה ולרכז את עבודת הפולחן בירושלים. ביטול המקדשים שמחוץ לירושלים, גם אם נעשה כדעת נאמן רק מתוך החלטה לא לשקמם, היא רפורמה פולחנית לכל דבר. הודאתו של נאמן בעובדה שהמקדשים לא חודשו על־פי החלטה ממלכתית היא אפוא הודאה בקיומה של רפורמה פולחנית. הממצא בערד ובתל באר שבע מוכיח כי רפורמה כזו התקיימה בסופה של המאה החי לפני הספירה. הממצא הארכאולוגי בתל באר שבע ותרומתו לשאלת ביטול הפולחן העדות הארכאולוגית מתל באר שבע ברורה יותר מזו שבערד, בעיקר הודות לעובדה כי העיר של שכבה II חרבה בשרפה אדירה, ודמיון הקרמיקה שנחשפה בשכבה זו לקרמיקה של לכיש III מצדיק את ייחום חורבנה לימי מסע סנחריב בשנת 701 לפני הספירה, כדעת מרבית החוקרים. על יסוד מקומה המרכזי של באר שבע במקרא ולאחר גילוי המקדש בערד, שיער אחרוני כי גם בתל באר שבע ייחשף מקדש. אולם חרף החשיפה הנרחבת של העיר הקטנה למדי, העדויות לקיומו של מרכז פולחני נתגלו רק בעונה החמישית, עם חשיפתן של אבני המזבח(אחרוני 1974). עם גילוי השרידים, התעורר דיון בשאלות מיקומו המקורי של המזבח, סוג מתקן הפולחן שהמזבח ניצב בו, שחזור צורתו המקורית של המזבח, וכמובן, הנסיבות לביטול השימוש במקדש(לסיכום אחרון ראו: הרצוג 2006 ושם רשימת ספרות). לאור הממצא הסטרטיגרפי הברור בבאר שבע, שבה היו אבני המזבח כבר בשלב שימוש משני בעת חורבן העיר, נאמן איננו יכול לייחס את ביטול המזבח להרס העיר במסע סנחריב, כפי שטען לגבי המקדש בערד. ואכן, הוא מודה כי המזבח יצא מכלל שימוש קודם למסע, במהלך המחצית השנייה של המאה הח' לפני הספירה(2002: 595-593). עם זה, כדי לשלול את טענת ביטולו המכוון, נאמן מעלה כמה קושיות שתכליתן לערער על הפירוש המקובל, כי פירוק המזבח והטמנתו נבעו מהחלטה מכוונת של קברניטי העיר. גם כאן נבחן את טענותיו אחת לאחת. 1. נאמן תוקף את הצעת אחרוני(1974) לשחזר את מקום המקדש בחלק המערבי של העיר, שנבנה בו בשכבה π בניין 32 המכונה "בית המרתפים"(2002: 593). ואכן, המרחק הרב בין המקום שהוטמנו אבני המזבח ובין בית המרתפים מקשה על הפירוש של אחרוני, ואינני רואה בו פתרון חד־ משמעי(הרצוג 2006: 96). אילו זה היה מקום המקדש, ניתן היה לצפות כי האבנים יוטמנו באחד מקירות בית המרתפים עצמו. אולם הנימוק שמביא נאמן לשלילת השחזור(שם, שם) מעיד על חוסר הבנה של נתוני החפירה. נאמן טוען כי אופן בניית המבנה לעומק רב נובע מכך שמשולבים בו מרתפים, אך הוא מתעלם מן העובדה, שהודגשה בכל הפרסומים, כי שלושת המרחבים בבניין, שלא שימשו מרתפים, אף הם נחפרו לעומק 4 מ' בקירוב(ואחר כך מולאו מחדש בעפר). זו תופעה יחידאית, שאין לה הסבר מניח את הדעת, ואחרוני ראה בה חיזוק להשערתו. מכיוון שכשליש משטח התל טרם נחפר, יש להשאיר את שאלת מיקומו המקורי של המבנה הפולחני בתל באר שבע כשאלה פתוחה. מכל מקום, אין בשאלה זו כדי לשלול את עובדת הפירוק המכוון של מזבח הקרבנות. 2. נאמן מדגיש את הצעות חוקרים לשלול את זיהוי תל באר שבע עם באר שבע המקראית(2002: 593). לא כאן המקום לדון בשאלה מעניינת זו, אולם כיצד יכול ערעור כזה להכחיש את המציאות הברורה של ביטול מזבח הקרבנות המפואר שנתגלה בתל? 3. נאמן מצטט את הצעתו של ידין(1976), שאין צורך לחפש מקדש בבאר שבע(וכאן הוא מקבל את הזיהוי של התל עם באר שבע המקראית), וכי המזבח יכול היה להיות ניצב במקום פתוח(2002: 593). אולם הוא נמנע מלהזכיר שחופרי האתר הפריכו את הצעתו של ידין(הרצוג, רייני ומושקוביץ 1977). אך גם טענה זו אינה נוגעת לעצם השאלה העומדת לדיון: אף אם המזבח עמד במתקן פתוח, עובדה היא כי הוא פורק ובוטל. 4. נאמן מציע אפשרויות חלופיות להסבר הופעת המזבח המפורק, אם כי הוא מודה בחולשתן(2002: 593): אולי המזבח ניצב מחוץ לעיר ופורק בשל החשש מפני הצבא האשורי, או שמא הוא חולל בידי האויב ולכן בוטל שימושו? הצגת האפשרויות הללו נועדה לדבריו להדגים את חוסר הביסוס של השערת אחרוני, כי פקודת ביטול המזבח נבעה מהוראה שנשלחה מירושלים. אולם טענה זו חסרת שחר, מכיוון שגם האפשרויות שנאמן מציג, ואשר אף לדעתו אינן סבירות, היו חייבות להתבצע על־פי הוראה ממלכתית מוסמכת. 5. נאמן מצביע על נקודת תורפה אמיתית אחת: כאשר</page><page sequence="10">134 זאב ה ר צ ו ג תיארכתי את סופה של שכבה III ואת הקמת העיר של שכבה II, הושפעתי מהנתון המקראי על ביצוע הרפורמה של חזקיהו (נאמן 2002: 594). אכן, אין בממצא הארכאולוגי הוכחה כי הרפורמה הפולחנית בבאר שבע נערכה בימי חזקיהו. אולינגר אף הציג את הטענה הזו כעדות לכך שהמחבר חוזר ומאמץ את הגישה המיושנת של הארכאולוגיה המקראית(אולינגר 2005: 291-290). אולם גם בלא הנתון המקראי, אך על יסוד הדמיון למכלול הקרמי של שכבה 111 בלכיש, המעבר משכבה ill לשכבה 11 בתל באר שבע צריך היה להתרחש במהלך המחצית השנייה של המאה החי לפני הספירה, וקודם למסע סנחריב בשנת 701 לפני הספירה. בכל אופן, בטענה זו על היעדר הוכחה ארכאולוגית ברורה כי הרפורמה בוצעה בפקודת חזקיהו, אין כדי לשנות כהוא זה את העובדה כי מזבח הקרבנות בתל באר שבע בוטל באופן מכוון, וכי ביטולו נעשה בטווח הזמן שצוין לעיל. בכך מודה גם נאמן(שם, שם). 6. נאמן משווה את המזבחות מערד ומתל באר שבע ל-14 מזבחות הקרניים שנמצאו בחפירות תל מקנה, שלא נתגלו במבנים פולחניים אלא במתקני מלאכה. לדעתו יש בכך כדי לרמוז כי קדושת המזבחות לא נשמרה לאחר פירוקם(2002: 595-594). מובן כי ההקבלה אינה במקומה, מכיוון שמזבחות הקטורת הקטנים בתל מקנה אינם בני השוואה למזבחות הגדולים שנועדו לקרבנות שנחשפו בערד ובאר שבע. מזבחות תל מקנה שונים בכל בחינה ממזבחות באר שבע וערד: בגודלם, בשימושם, בזמנם ובשיוכם הגאו־פוליטי. סיכום: האם יש עדות ארכאולוגית לביטול הפולחן בערד ובתל באר שבע? הדיון המפורט בשאלה זו מוכיח כי אין לפקפק בעובדה שמרכזי הפולחן בערד ובתל באר שבע בוטלו באופן מכוון. עם זה יש להודות כי לא נתגלתה הוכחה ישירה הקושרת את הביטול אל הסיפור המקראי על ביטול הפולחן בפקודת חזקיהו מלך יהודה. האם מותר להעלות את ההשערה כי אכן קיימת זהות בין העדות הארכאולוגית לבין העדות המקראית? כאחד המצדדים במהפכה המדעית שמתחוללת בתחום הארכאולוגיה של ארץ־ ישראל(הרצוג תשס"א) וכמי שקרא להפרדת הרשויות בין שתי הדיסציפלינות, אני טוען כי ניתן לערוך הקבלה כזו. המבחן הוא בעצמאות הבדיקה של הנתונים הארכאולוגיים, והוא מורה בבירור שהייתה מהפכה בסדרי הפולחן ביהודה במחצית השנייה של המאה הח' לפני הספירה. בנפרד, קיימת העדות המקראית על פעילותו של חזקיהו, הנתמכת בכרונולוגיה האשורית אשר מזכירה בפירוש את מלכות חזקיהו בשלהי המאה הח' לפני הספירה. שני הנתונים הללו מציגים מקרה מיוחד, יוצא דופן, של התאמה בין־תחומית. התאמה כזו מצדיקה את המסקנה כי פעולות ביטול הפולחן שנחשפו בממצא הארכאולוגי של ערד ותל באר שבע הן תולדה של הרפורמה הפולחנית של חזקיהו. עמדתו של נאמן, המנסה לשלול את פירוש הממצא הארכאולוגי כעדות לביטול מכוון של מרכזי הפולחן, מונעת ככל הנראה על־ידי הגישה המסורתית של הארכאולוגיה המקראית: מכיוון שמחקר המקרא, שאימץ הנחות של ביקורת המקרא, מנסה לבטל את קיומה ההיסטורי של הרפורמה של חזקיהו, נאמן מתגייס להטיל ספק בפרשנות הארכאולוגית של הממצאים. אלמלא הייתה זו הדעה הרווחת מאז ימי וולהויזן (תרצ"ח: 39), אין לי ספק כי לא היה עולה בדעת נאמן להטיל ספק בעדות הארכאולוגית על ביטול הפולחן בערד ובתל באר שבע. לשמחתי, תגובה ביקורתית על הצעתו של נאמן באה מצד חוקר שבחן את הנתונים לאשורם (מיניך 2004), והוא דוחה את טענות נאמן אף בלי להכיר את העובדות הנוספות שהצגתי במאמר זה. לדעתי עומדת כאן זכות הפתרון הקשה: דווקא לאור הספקות של מבקרי המקרא וההיסטוריונים בדבר אמינות התיאור המקראי על הרפורמה של חזקיהו, דווקא בשל יתרון "הגרסה הקשה", מתחזק ערכו של הממצא הארכאולוגי. יתרה מזו: הממצא הארכאולוגי מעורר את הספק דווקא ביחס לעדות המקראית על ביטול המקדשים בידי יאשיהו. היעדר כל עדות ארכאולוגית לרפורמה בשלהי המאה הז' לפני הספירה מעלה על הדעת כי העדות המקראית על רפורמה זו היא הראויה לבדיקת מהימנות, והיא זו שיש להטיל ספק בהיסטוריות שלה.9 העובדה כי לרפורמה היו מטרות מדיניות וכלכליות לצד המשמעות הפולחנית היא מובנת מאליה. בשלטון הריכוזי של ממלכת יהודה היו ההיבטים הכלכליים, הצבאיים והדתיים של המדינה משולבים ומונהגים בידי בית המלוכה. כבר ב-1984 העלה רייני את הסברה כי ריכוז הפולחן בירושלים בידי חזקיהו נועד ללכד סביב בית המלוכה בירושלים גם את תושבי ממלכת ישראל(הרצוג ואחרים 21:1984). המטרות המדיניות והכלכליות של פועלו של חזקיהו בזיקה לרפורמה הודגשו גם במאמרם של פינקלשטיין וסילברמן(2006), שהם מאמצים בו גם את מסקנותי בדבר העדות לביטול הפולחן בערד ובתל באר שבע. הערות 1 עיבוד הנתונים נערך במכון לארכאולוגיה של אוניברסיטת תל־ אביב בידי המחבר בשיתוף עם לילי זינגר־אביץ. לפרסום המסקנות החדשות ראו לפי שעה: הרצוג 1997; 2001; 2002; זינגר־אביץ 2002. 2 אולי יש לפרשם כ"שולחנות מנחה", כהצעת של מ' הרן(1993). 3 הניתוח הקרמי מבוסס על עבודתה של לילי זינגר־אביץ(2002). טווח השנים נובע מהאפשרויות החלופיות לתיארוך ראשיתה של תקופת הברזל 11ב, ראו: הרצוג וזינגר־אביץ 2004.</page><page sequence="11">האם יש עדות לביטול מכוון של הפולחן בחפירות ערד ותל באר שבע? 135 פריד מתבססת על הנחה מוטעית כאילו רק שכבה IX חרבה, ואילו שכבה VIII לא חרבה(שם, 447). חורבן שכבה VIII מודגש בפרסומים ומשתקף בכמות הכלים שנחשפו בה. הדמיון בין הממצא בשכבה זו והממצא בלכיש III מחייב להסיק כי שכבה VIII חרבה בעת מסע סנחריב(הרצוג 237:1997). פריד מתעלמת מן העובדה כי אבני המזבח הוטמנו בקיר בית העמודים של שכבה II לפני חורבן הבניין שבו שולבו(אהרוני 1974). חורבן המקדש לא יכול היה לנבוע מהרס העיר של שכבה 11. מעניין כי זו הייתה גם התרשמותו הראשונה של אחרוני כשהשף את השרידים בעונה השנייה(אחרוני תשכ"ד). מכל מקום, נאמן מודה כאן בקיומה של שכבת חורבן נפרדת בשכבה IX, מחוץ לתחום המקדש, בסתירה לטענתו שהובאה בסעיף הקודם. מפלס אבני הסתימה של בור הטמנת המזבחות הוא 74.09 מ' (הסימון נראה היטב בתצלומים), ואילו יסוד הקיר של שכבה VIII הוא 74.21 מ'. טענתו של אולינגר(291-290:2005) כי גישתי מייצגת חזרה לגישה המיושנת של הארכאולוגיה המקראית מופרכת מעצם המסקנה כי אינני מוצא סימוכין לרפורמה בימי יאשיהו. ביבליוגרפיה אהרוני תשכ"ד = י' אהרוני, "עונת החפירות השנייה בתל ערד סקירה ראשונה)", ידיעות החברה לחקירת ארץ־ישדאל) .175-153 ועתיקותיה כח, עמי Y. Aharoni, "Arad: Its Inscriptions and = 1968 אהרוני Temple", BA 31, pp. 20-32 ,אחרוני תשל"ג = י' אהרוני, "דברים לשיטת־החפירה ה'ישראלית'" .53-48 אדץ־ישדאל יא, ירושלים, עט' Y. Aharoni, "The Horned Altar of Beer- = 1974 אחרוני Sheba", BA 37, pp. 2-23 C. Uehlinger, "Was there a Cult Reform = 2005 אולינגר under King Josiah? The Case for a Weil-Grounded Minimum", in: L.L. Grabbe (ed.), Good Kings and Bad Kings, London and New York, pp. 279-316 D. Ussishkin, "The Date of the Judaean = 1988 אוסישקין Shrine at Arad", IEJ 38, pp. 142-157 O. Borowski, "Hezekiah's Reforms and = 1995 בותבסקי the Revolt against Assyria5', BA 58, pp. 148-155 L.K. Handy, "Hezekiah's Unlikely Reform", = 1988 הנדי ZAW100, pp. 111-115 M. Haran, '"Incense Altars' —Are They?", in: = 1993 הרן A. Biran and J. Aviram, Biblical Archaeology Today, 1990: Proceedings of the Second International Congress on Biblical Archaeology, Jerusalem, pp. 237-247 ,הרצוג 1997 = ז' הרצוג, "תל המצודות בערד", בתוך: ר' עמירן אורנית אילן, מיכאל סבן וזאב הרצוג, ערד, תל־אביב, עט' .292-111 הרצוג תשס"א = ז' הרצוג, "המהפכה המדעית בארכאולוגיה של ארץ־ישראל" בתוך: י"ל לוין וע' מזר(עורכים), הפולמוס על .65-52 האמת ההיסטורית במקרא, ירושלים, עמי Z. Herzog, "The Date of the Temple at = 2001 הרצוג Arad: Reassessment of the Stratigraphy and the Implications for the History of Religion in Judah", in: A. Mazar (ed.), Studies in the Archaeology of the Iron Age in Israel and Jordan, Sheffield, pp. 156-178 Z. Herzog, "The Fortress Mound at Tel Arad: = 2002 הרצוג an Interim Report", TA 29, pp. 3-109 Ζ. Herzog, "Beersheba Valley Archaeology = 2006 הרצוג and Its Implications for the Biblical Record", in: A. Lemaire (ed.), Congress Volume: Leiden 2004, Leiden, pp. 81-102 Z. Herzog , Y. Aharoni, A.F. Rainey = 1984 הרצוג ואחרים and S. Moshkovitz, "The Israelite Fortress at Arad", BASOR 254, pp. 1-34 Z. Herzog and L. Singer-Avitz, = 2004 הרצוג הינגר־אביץ "Redefining the Centre: The Emergence of State in Judah", TA 31, pp. 209-244 Z. Herzog, A.F. Rainey and = 1977 הרצוג, רייני ומושקוביץ S. Moshkovitz, "Stratigraphy at Beer-Sheba and the Location of the Sanctuary", BASOR 225, pp. 49-58 וולהויזן תרצ"ח = י' וולהויזן, אקדמות לדברי ימי ישראל(תרגם י' יברכיהו), ירושלים. L. Singer-Avitz, "Arad: the Iron Age =2002 זינגר־אביץ Pottery Assemblages", TA 29, pp. 110-214 Y. Yadin, "ANote on the Stratigraphy of Arad", = 1965 ידין IEJ15, p. 180 Y. Yadin, "Beer-sheba: the High Place = 1976 ידין Destroyed by King Josiah", BASOR 222, pp. 5-17 A. Mazar and E. Netzer, "On the Israelite = 1986 מזר ונצר Fortress at Arad", BASOR 263, pp. 87- 91 M.M. Miinnich, "Hezekiah and Archaeology: = 2004 מיניך The Answer for Nadav Na'aman", UF 36, pp. 333 346 N. Na'aman, "The Debated Historicity of = 1995 נאמן Hezekiah's Reform in the Light of Historical and Archaeological Research", ZA W107, pp. 179-195 N. Na'aman, "No Anthropomorphic Graven = 1999 נאמן Image: Notes on the Assumed Anthropomorphic Cult Statues in the Temples of YHWH in the Pre exilic Period", UF 31, pp. 391-415 N. Na'aman, "The Abandonment of Cult= 2002 נאמן Places in the Kingdoms of Israel and Judah as Acts of Cult Reform", UF 34, pp. 585-602 I. Finkelstein and N.A. = 2006 פינקלשטיין וסילברמן</page><page sequence="12">136 זאב הרצוג Silberman, "Temple and Dynasty: Hezekiah, the Remaking of Judah and the Rise of the Pan- Israelite Ideology", JSOT 30, pp. 259-285 L.S. Fried, "The High Places (BAmOT) = 2002 פריד and the Reforms of Hezekiah and Josiah: An Archaeological Investigation", J AOS 122, pp. 437 465 E.A. Knauf, "Who Destroyed Beersheba = 2002 קנאוף II?", in: U. Hubner and K.E. Knauf (eds.), Kein Land fur sich allein: Studien zum Kulturkontakt in Kanaan, Israel/Palastina und Ebirnari fur Manfred Weippert zum 65. Geburtstag, Freiburg and Gottingen, pp. 181-195 E.A. Knauf, "The Glorious Days of = 2005 קנאוף Manasseh", in: L.L. Grabbe (ed.), Good Kings and Bad Kings, London and New York, pp. 164-188 K.M. Kenyon, Excavations at Jericho III: The = 1981 קניון Architecture and Stratigraphy of the Tell, London A.F. Rainey, "Hezekiah's Reform and the = 1994 רייני Altars at Beer-Sheba and Arad," in: M.D. Coogan, J.C. Exum and L.E. Stager (eds.), Scripture and Other Artifacts: Essays on the Bible and Archaeology in Honor of Philip J. King, Louisville, KY, pp. 334-354</page></plain_text>