<plain_text><page sequence="1">כלי פולחן מגילת וקשיים עם צפון אדום כתקופה הכלקוליתית דוד אלון במאמר זה ידונו מספר מיכלולים קטנים ונבחרים מאתר גילת.1 נבחרו קבוצות כלים ייחודיים מן האלף הד' לפסה"נ, לשם בחינת האפשרות שהתקיימו קשרים מיוחדים, תרבותיים ומסחריים, בין האתרים הכלקוליתיים של צפון הנגב, מזה, לבין האתרים תימן (פטרה), פונון ובצרה, אשר באדום הצפונית, מזה. קשר שכזה הוצע כבר בעבר לגבי הסחר בעפרות הנחושת שנמצאו באתרי באר שבע הכלקוליתיים,2 ועתה חוזר אליו המחבר, שכן הוא נראה כקשר המבוסס והחשוב מכל אלה שפרצו מגילת 'ימה וקדמה, צפונה ונגבה', והקיפו עולם מגוון ועשיר, שאין אנו עומדים אלא בספי שעריו. האתר מצוי על גדתו המזרחית של נחל פטיש(נ"צ 1153/0818), ושרידיו מכסים שטח של 100 דונם, בקירוב. הוא נפגע במשך 30 השנה האחרונות על ידי חריש בינוני ועמוק, שהפך את שכבותיו העליונות על פיהן, אך גם העלה אל פני השטח מימצאים נדירים: צלמיות דמויות־כינור, לוחיות אבן ('לוחות־גוף', ר' להלן), קנקנים דמויי־בזיך, מציבות אבן ומיכלולים עשירים של כלי נחושת, הימטיט, בזלת, אבן ספוג אפורה (טוף), צור וחרם - כולם טיפוסיים לתרבות הכלקוליתית. עיקר המימצא היה מרוכז בצפון האתר, שם נישא קמר־קרקע לגובה 2-1 מ' מעל סביבותיו, והיווה נקודת יעד לחפירת בדיקה. החפירה בחודש אוקטובר 1975 נפתחה באתר חפירת הצלה מטעם אגף העתיקות. ניהל את החפירה, במשך שלוש עונות, כותב טורים אלה, כשהוא נעזר בחבריו מצפון הנגב ובעובדי אגף העתיקות.3 עונת חפירות נוספת נערכה באתר בשנת 1987, בשיתוף עם ת' לוי. החפירה נפרשה בעיקר על פני הקמר (שטח א) אך נבדקה גם יחידת שטח נוספת(שטח ב), כ־30 מ' מדרום לשטח א. בשני השטחים נמצא שהאתר נפגע לעומק של 0.7-0.5 מ', לפחות. פריטי אבן וחרס נכתשו על ידי שיני מחרשות, קירות קוטעו ורצפות נהפכו בחלקן; כן נמצאו חרסים ביזאנטיים ומימצאים בני זמננו עד עומק של מטר אחד בכמה מקומות. פרט למימצא מאוחר זה, השתייך המיכלול כולו לתרבות הכלקוליתית המכונה 'תרבות באר־שבע'(סוף האלף הה' ומחצית ראשונה של האלף הד' לפסה"ג, לערך). באתר נחשפו חמישה מיפלסי יישוב, ואילו החפירה התרכזה בעיקר בשלושת המיפלסים העליונים בשני השטחים. שטח א מיפלם עליון. פני השטח, עד עומק של כ־0.20 מ' - אדמת סחף בלבד. שיכבה 1 (מלמעלה). בורות רבים, בינוניים ורדודים, הכילו שרידים רבים של כלי אבן וחרס, טיפוסיים לתרבות הכלקוליתית של צפון הנגב. מימצא כלי החרס כלל שברי קערות וקעריות, קנקנים ופערורים, בזיכים ומחביצות שנשאו עיטורי טביעה, דקירה וצבע, וטביעות מחצלת על בסים הכלים. כלי אבן רבים שפוזרו על ידי המחרשות נמצאו ללא סדר. כלי שחיקה וטחינה, מקטרי בזלת, כילפות צור, מגרדי צור לווחי ולהבי מגל נמצאו בתוך הבורות וביניהם. 1 פירסום ראשוני מפורט של האתר נמצא בהכנה. 2 ז'אן פרו, באר־שבע, אנציקלופדיה לחפירות א, ירושלים, 1970, עמי 28. 3 אני מודה לאברהם איתן, לרודולף כהן,לרות עמירן על הסיוע בחפירה ועל החלפת הדעות; לתרצה מוסט - שהכינה את הכרטיסיה של חפירות גילת ועיבדה את החומר בשלוש העונות הראשונות; לצילה שגיב שצילמה; למיכל בן גל ולנידה קופילוב, שציירו, ויזכר לטוב משה הופמן המנוח שרפא את פסלי החרס וכלי החרס. אני מודה לחברי קיבוץ אורים - ובמיוחד לנוניק בן חורין - על הסיוע בעבודה בשטח, ולבני ורחל פלג מאופקים, שביתם היה גם בית־המשלחת. עונת 1987 נערכה בחודש יולי, מסעם ההיברו יוניון קולג' ואגף העתיקות. תוצאות עונה זו פורסמו בחדשות ארכיאולוגיות צב (תשמ''ח), עמי 61-60. אני מורה לא' בירן, מנהל מכון נלסון גליק בהיברו יוניון קולג', על תמיכתו בחפירה ובעיבוד החומר.</page><page sequence="2">דוד אלון שיכבד: 2. בעומק של כ־0.40 מ' מתחת לפני השטח החלו לבצבץ, במספר ריבועים, שרידים דלים של קירות אבן ולבנים, שהונחו על תשתית חלוקי נחל. הרצפות שהתייחסו לקירות אלה היו עשויות עפר צהוב כבוש ועליו אפר רב עם שברי כלי חרס, צור ואבן - כולם בני התקופה הכלקוליתית. במיפלס זה נמצאו שברי קנקנים דמויי־בזיך('קנקני גילתי), מציבות אבן חרוטיות, פלכים ומשקלות עשויים אבן גיר, לוחות גוף ושברי צלמיות דמויות־כינור. עובי שיכבה זאת כ־0.30 מי. שיכבה 3. בעומק של כ־0.70 מ' מתחת לפני השטח נחשפו שני חדרי רוחב צמודים, שנפגעו מאוד מן החריש התכוף שנערך במקום(תוכנית 1): חדר מזרחי(א) התחום בקירות מס' 3, 2 ו־5, חדר מערבי (ב), הרוס ברובו, התחום בקירות מס' 6 ו־3, וכן חדר ניצב(ג; קירות 16, 26,23). בהמשך החפירה התברר שחדרים אלה היוו חלק ממערכת גדולה יותר. הכניסה למיכלול היתה בצד דרום, בפתח שרוחבו כמטר אחד, וציר הכניסה עבר דרך חדר מרווח (ד) עם ספסל לאורך קירו המזרחי, והמשיך דרך חצר מרכזית אל חדר א. בחצר, שתצפה במישטחי לבני־בוץ, נחשף מיכלול אסמים בנויי לבנים ואבן, ביניהם אגן, בו דיפון האבן השתמר לגובה 13 נדבכים. למרות ההרס המכוון שנעשה עוד בימי־קדם, ניתן לקבוע כי לפנינו מערכת בנייה מיוחדת בעלת אופי של תוכנית 1. גילת: שטח אי.</page><page sequence="3">כלי פולחן מגילת מבנה ציבור - כנראה מקדש. על כך מעידים הן מימדי המערכת(כ־15.3 15.6 x מי), הן המימצא מתוכה, שכלל שברי צלמיות דמויות־כינור, לוחות־גוף עשויים דיורים וגיר, שני פסלי חרס צבועים,4 צלמיות אדם ובעלי חיים עשויים חרס וטוף, גרזני הקדשה וגביעי הקדשה עשויים בזלת, אבן ירוקה ואבן חול, קנקנים דמויי־בזיך, מציבות אבן ועוד.5 שטח ג (כ־30 מ' מדרום לשטח א; נחפרו שלושה ריבועים בלבד, עד לריצפת שיכבה 3). שיכבה 1. מתחת לשיכבת פני שטח (אדמה חרושה), שעוביה כ־0.15 מ', נחשפה שיכבת בורות אפר, ובהם כלי אבן וחרם אופייניים לתרבות הכלקוליתית של גילת. כן נמצאו שבר נטיפה עשוייה בהט ושבר קנקן דמוי־בזיך. בור בקוטר 3.5 מ' השתרע על פני שלושת הריבועים שנחפרו. שיכבה 2. בעומק של כ־0.40 מ' מתחת לפני השטח נחשפה במה עגולה שנבנתה מלבנים ונתחמה באבנים ניצבות עשויות אבן חול ימית. הבמה השתמרה לגובה של 0.30 מ'. קיר שאורכו 2 מ'(מס' 18) תחם אותה מדרום, ואילו מצד מערב היה מיתקן בנוי אבנים ולבנים (0.50 0.60 x מי) - אולי מוקד. שברי שני קנקנים דמויי־בזיך נמצאו ליד הבמה. שיכבה זו מהווה שלב של שיקום ותוספות בנייה לשיכבה 3, שחרבה בשריפה עזה. שיככה 3. החפירה בשיכבה זו התרכזה בעיקר בשלב היסוד של הבמה העגולה. זו נבנתה לבנים על יסוד אבנים וחלוקי נחל. קוטרה כ-2 מ' וגובהה עולה על 0.20 מ'. גם הקיר התוחם אותה מדרום (מס' 18) נוסד בשלב זה. המימצא בשיכבת השריפה של שיכבה זו כלל שברי שלושה קנקנים דמויי־בזיך, וכן חומר קיראמי וליתי אופייני. המימצא א. צלמיות דמויות־כינור (איור 1) צלמיות דמויות־כינור, המתארות דמות אדם בסיגנון מופשט־סכימאטי, מוכרות בארץ־ישראל אך ורק בתקופה הכלקוליתית. לעומת זאת, באגן הים התיכון - איי יוון ומערב אנטוליה - תחילתן בתקופה הכלקוליתית, אך הן מצויות גם במיכלולים מאוחרים יותר, בעיקר מתקופת הב"ק א'.6 הצלמית דמויית־הכינור המוכרת בארץ־ישראל מתארת דמות אדם מאוד מסוגננת: הראש והצוואר מצויינים בחלק העליון של הלוח בצורת מלבן צר, הכתפיים מסומנות בקווים אופקיים, המתניים - בהצרת חלק הגוף העליון, ואילו פלג הגוף התחתון מיוצג בחלק התחתון, הגדול של הצלמית, שהוא רבוע או, לפעמים, מעוגל. הדמות כה מופשטת, שרק על פי השוואה - בעיקר עם הצלמיות דמויות־הכינור של אנטוליה והאיים הקיקלאדיים, ואולי גם על פי הצלמיות מאתר שקמים ואתרי נחל באר שבע האחרים7 - ניתן להסיק שהכוונה היתה לתאר דמות אנתרופומורפית (אלהות ?). כל חפץ דומה, שיש בו פרטים נוספים על אלה שמנינו כאן - פרטים נאטוראליסטיים של הפנים ושל הגוף, או נקב שנוער לתלייה - מבדילים את החפץ וקובעים את מקומו בין הצלמיות הפיגורטיביות או בין התליונים והקמיעות. הצלמיות דמויות־הכינור נעשו מסוגי אבן שונים8 באמצעות הכאה ושיוף, החלקה וליטוש. חלקי האבן המיותרים הורדו במכות מקבת; לאחר מכן הוחלק החפץ בעזרת שיוף איטי וממושך. דומה שרק במקרים מיוחדים נעזרו גם באיזמלים ובמקדחי קשת. רובן של צלמיות אלה נעשה מעשה חושב בידי אומנים, מחומר גלם משובח, אך לצד צלמיות מפתיעות ביופיין ובטיבן, אנו מוצאים גם צלמיות לא־סימטריות, עשויות חומר גלם ירוד, כאילו היו אלה תרגילי תלמידים. סודות מלאכת עיבוד אבנים קשות כגראניט, הימאטיט או בזלת היו ידועים היטב בקרב בעלי המלאכה והאומנים של התקופה הכלקוליתית. ראשי אלה וגרזנים, קרירות ומקטרים, עליים ומכתשים, לוחיות וצלמיות ושאר כלי בית או פולחן, שהיו עשויים אבני יסוד וגעש, נפוצים בכל האתרים הכלקוליתיים הידועים. על כן, נראה שלא קשיי עיבוד ועיצוב הם שהיוו את הסיבה לסיגנון המופשט, חסר הפרטים, של הצלמיות שלפנינו, אלא התפתחותן של תפישות אמנותיות. ואמנם, למרות D. Alon, Two Cult Vessels from Gilat, 'Atiqol 4 .(ES) 11 (1976), pp. 116-122, Pis. 22, 24, 36 5 ד' אלון, מקדש כלקוליתי בגילת, קדמוניות 36 (תשל''ז), עמי .105-102 C. Renfrew, The Development and Chronology 6 of the Early Cycladic Figurines, AJA 73 (1969), pp. 1-32; idem, The Emergence of Civilisation - The Cyclades and the Aegean in the Third Millennium .B.C., London, 1972, pp. 159, 161 7 ההשוואה הקרובה היא צלמיות דמויות־הכינור של אנטוליה והאיים הקיקלאדיים, אך גם צלמיות אתרי באר־שבע ואתר שקמים; J. Perrot, Excavations at Tell Abu-Matar, IEJ 5 (1955) pp. 172-173; T.E. Levy 8c D. Alon, An Anthropomorphic Statuette, 'Atiqot (ES) 17 (1985), .pp. 187-189 8 בגילת נמצא גם ראש של צלמית דמויית־כינור עשוי מחרס, אך הוא היחיד מסוגו עד כה. ייתכן ופיסלו צלמיות דמויות־כינור גם מעץ או מעצם, אך אלה, אם היו, לא נשתמרו לנו. דמות הצלמיות דמויות־הכינור מתאימה יותר לעיבוד עץ, מאשר לעיבוד אבן, שקצותיו החדים נוטים להישבר.</page><page sequence="4">דוד אלון שאין בידינו עדויות ברורות לגבי תפישת עולמם הדתית־רוחנית של בני התקופה הכלקוליתית, נראה שהאמנות המופשטת, כפי שבאה לידי ביטוי בצלמיות דמויות־הכינור, מבטאה זרם יצירתי חדש. ייתכן שיש בדרך זו של צימצום פרטים וביטול הדמות עד מרכיביה הראשוניים, ביטוי אמנותי הרומז לאל שדמותו מופשטת. צלמיות דמויות־כינור נמצאו בארץ, רובן ככולן, באזורים צחיחים, בהם כמות המישקעים השנתית אינה מגיעה ל־300 מ"מ. בכל השטח הנרחב של התרבות הכלקוליתית בארץ־ישראל ובעבר הירדן (ולמעשה במזרח הקרוב כולו) אנו מוצאים רק שלושה־ארבעה ריכוזים גדולים, יחסית: ע'סול, גילת, נחלת הבשור (אתרי נחל עזה) וקטיף. באזורים אחרים נמצאו פסלונים נאטורליסטיים מעוצבים עם פרטי גוף של בני אדם(זכר ונקבה) ושל בעלי חיים. תחום הפעולה של זרם אמנותי מופשט זה היה, איפוא, מוגבל ומצומצם למדי. צלמיות אלה שימשו בצד הצלמיות הנאטורליסטיות המוכרות במשך פרק זמן מוגבל, ועם חלוף התקופה הכלקוליתית עברו מן העולם. טבלה 1. צלמיות דמויות־כינור משטח א (מידות בסנטימטרים) איור סוג אבן18 מקום שיכבה מיפלס לוקוס ריבוע עובי רוחב אורך תיאור מס' רישום 1:1 גרניט חדר ד(?) פני השטח ס6 2.1 11.9 21.8 שלימה 568-71 2:1 גיר עם תחמוצות חדר א 2 127.15 4 ס5 0.7 8.3 20.6 שלימה 568-16-51 3:1 גיר עם תחמוצות 2-3 126.78 307 ל7 0.6 7.3 14.9 שלימה 36-87-633 4:1 גיר עם תחמוצות חצר 4 126.57 112 נ6 0.4 4.5 6.8 גוף מעוגל+ 727-384-50 כתפיים 5:1 גיר חדר ב 3 126.90 29 ס4 0.6 4.5 5.1 גוף+כתפיים 568-186-50 6:1 גיר עם תחמוצות חדר ד(?) 3 126.95 30 ס6 משתנה 2.6 4.9 גוף+מותניים 568-516-52 7:1 גיר עם תחמוצות חדר א 4 126.54 11 ס5 0.8 4.4 5.1 גוף+מותניים 568-28-50 8:1 גיר עם תחמוצות מצפון 3 126.96 6 ע5 0.8 3.2 3.6 גוף+מותניים 568-14-50 ברזל לחדר א 9:1 אבן חול אדומה חדר א 3 126.95 7 ס5 משתנה 1.6 3.2 שבר ראש 568-16-52 גיר חדר א 3 126.93 11 ס5 1.0 7.9 10.5 גוף מעוגל+ 727-520 מותניים חרס חדד ד 3 126.90 30 ס6 1.1 1.9 3.2 שבר ראש 727-437-50 גיר חדר א 2 127.20 7 ס5 1.0 7.4 שבר גוף מעוגל 5.1 727-389-151 אבן חול אדומה חדר א 4 126.24 154 ס7 0.6 5.1 שבר גוף מעוגל 5.2 727-411-50 גיר חצר 2 127.30 170 נ6/5 ראש 727-437-191 גיר 3 126.88 58 ע4 1.2 4.2 5.9 שבר גוף 568-25-2 גיר חדר ג 3 127.04 137 מ4 727-371-125 שבר גוף טבלה 2. התפלגות הצלמיות דמויות־הכינור בשטח א, לפי מקום ושיכבה (בסוגריים - צלמיות שיש ספק בזיהויין) שיכבה שיכבה שיכבה שיכבה שיכבה פני סה"כ 5 4 3 2 1 שסח 12 - 2 6 3 1 במקרש 4 (5) - 1 2 (2) 1 (2) (1) - מחוץ למקדש 16 (5) - 3 8 (2) 4 (2) (1) 1 סה"כ</page><page sequence="5">כלי פולחן מגילת ח !.&lt; ^ ל "י) ? — —, / \ 900^ 7 \ ,1 נ ,ג^ 1 -'...י* ■^//////////////צ2^ם&gt; 5 0 1 1 1 ן ו 1 0 1 1 1 1_ איור 1. צלמיות דמויות-כינור.</page><page sequence="6">דוד אלון נוסף על גילת, נמצאו צלמיות דמויות־כינור המתארות אדם באתרים הבאים: גבל צלמית שנהב, ששימשה, אולי, כתליח־קמיע.9 תל ביתן שבר צלמית מאבן גיר.10 אבו המיר שני שברי־צלמיות קטנות עד בינוניות, מגיר ומאבן ירוקה." ע'סול כ־8 צלמיות קטנות עד בינוניות.12 גת־גוברין מספר לא ידוע.13 נחל הבשור/ כ־8 צלמיות קטנות עד בינוניות.14 נחל עזה תל קטיף 5 צלמיות קטנות עד בינוניות.15 אתר 48 צלמית אחת, קטנה.16 (צפון סיני) תל הרור צלמית בהט (?).17 הצלמיות דמויות־הכינור שנמצאו בגילת כוללות שלוש צלמיות גדולות(22-15 ס"מ אורך), שלמות, 13 שברים שזיהויין וודאי, ועוד חמישה שברים שיש ספק בזיהויין. כמו כן נמצאו בגילת 12 לוחות־גוף שלמים (ר' להלן) ו־9 שברי לוחות, המהווים אף הם, אולי, סוג של צלמיות פולחן מופשטות. אלו גם אלו נמצאו בשטח א' בלבד, רובם ככולם בשטח המקדש וסמוך לו. התפלגות מימצא 9 צלמית דמויות־כינור זו נמצאה בקבר המתוארך לתקופה הכלקוליתית, והחור שבראשה התפרש כשימוש מעשי בה M. Dunand, .כתליון־קמיע, אך אין זו האפשרות היחידה Byblos V, Paris. 1973, Pl. 162, No. 34966; M. Dunand. Les Fouilles de Byblos en 1961, BMB 17 .(1964), Pl. 1 10 חדשות ארכיאולוגיות סא־סב (תשל"ז), עמי 15. Abu Hamid. Village du 4éme Millénaire de la 11 .Vallée du Jourdain, Amman, 1988, p. 49 A. Mallon et al. Teleilat Ghassul I, Rome, 1934; 12 R. Kôppel et al. Ghassul II, Rome, 1940; J.R. Lee, Chalcolilhic Ghassul, Ph.D. Dissertation, Hebrew .University, Jerusalem, 1973, pp. 278-279 13 ז' פרו, שם (לעיל, הערה 2), עמי 32 (נחל גוברין). E. Macdonald, Beth-Pelet II, Prehistoric Para, 14 .London, 1932, Pis. 27, 28 15 נמסר בע"פ על ידי א' אורן וי' גלעד. E.D. Oren and I. Gilead, Chalcolithic Sites in 16 Northeastern Sinai, Tel Aviv 8 (1981), Fig. 9:14, PI. .7:3 17 נמסר בע"פ על ידי א' אורן. 18 תודתי לד"ר מ' איל, מן המחלקה לגיאולוגיה באוניברסיטת בן גוריון בנגב, אשר סייע בפירוט הגיאולוגי. טכלח 3. לוחות־גוף משטח א איור סוג אבן8' מקום שיכבה מיפלס לוקוס ריבוע עובי רוחב אורך תיאור מס' רישום 1:2 גרניט חצר 2 127.19 257 מ5 2.5 10.9 15.7 שלם 36-87-519 2:2 גיר עם תחמוצות חדר א 2 127.20 4 ס5 2.1 8.5 12.9 שלם 71-5199 3:2 גרניט מצפון למקדש 3 126.95 5 ע6 2.1 8.25 12.4 שלם 71-5200 4:2 גיר עם תחמוצות חדר א 2 127.15 4 ס5 1.1 9.3 12.0 שלם 568-16 5:2 גרניט פ"ש ע9 1.2 3.5 9.7 שבר 568-6 גיר עם תחמוצות חדר א 3 126.95 7 ס5 1.1 9.1 12.0 שלם 568-25-51 גרניט פ"ש ע10 1.5 9.3 10.8 שלם 568-114 גרניט פ"ש ע10 1.2 8.45 9.75 שלם 568-48 טוף חצר פ''ש 127.82 19 נ5 2.0 7.1 9.3 שלם 568-7 אבן חול ימית בור 3 126.18 297 ל7 2.1 7.0 9.3 שלם 36-87-612 אבן געשית חצר 3 126.22 261 מ7 1.2 8.3 9.2 שלם 36-87-637 גיר עם תחמוצות בור 2 126.92 92 נ3 1.9 9.2 11.2 שלם 36-87-597 גיר עם תחמוצות חצר 3 126.22 261 מ7 משתנה 7.0 7.4 שלם 36-87-264 גיר עם תחמוצות פ"ש ע8 1.0 3.9 10.2 שבר 568-5 גיר עם נחושת 3 126.90 6 ע5 0.5 4.2 6.1 שבר 568-197-51 גיר עם תחמוצות חצר 3 126.86 122 נ7 1.9 6.8 9.85 שבר 727-384-104 גרניט חדר א 3 126.15 168 ס5 שבר 727-435-189 גרניט חדר א 3 126.89 24 ס5 שבר 720-170-104 גיר חצר 4 126.69 128 נ6 שבר 727-445-50 גיר 3 126.98 134 מ3 727-328-82 גרניט חדר א 2 127.17 8 ס5 568-41-8</page><page sequence="7">כלי פולחן מגילת הצלמיות ולוחות־הגוף(ר' טבלה) מורה שרוב המימצאים מקורם בשכבות 2 ו־3; עם זאת, ראשית הופעתם קודמת לשיכבה 3, וייתכן שחלה כבר עם ייסוד היישוב הכלקוליתי בגילת. ב. לוחות־גוף(איור 2) באתרים כלקוליתיים רבים דווח על גילויין של לוחיות אבן המצויירות בשקעים, שהוגדרו כלוחיות־שחיקה לתמרוקים. בין הלוחיות שנמצאו בגילת, רק באחת גולף שקע(איור 1:2), ואילו השאר(5-2:2) הן בעלות מיתאר קמור בשתי פגים, ובהן שתי לוחיות זעירות(7x3 ס"מ) ולוחית אחת עשוייה טוף. צלמית טוף סכימאטית הדומה בכל ללוחיות - פרט לכך שעוצבו בה זרועות - מרמזת על האפשרות שהלוחיות מגילת שימשו אף הן כצלמיות מופשטות, ומכאן הכינוי 'לוחות־גוף'. שלא כמו צלמיות דמויות־כינור, המשמרות צורת אדם, מהווים לוחות הגוף סמל מופשט, המבטא, אולי, קיום השקפה רוחנית־דתית של הפשטה קיצונית של דמות האל. איור 2. 'לוחות-גוף'. טבלה 4. התפלגות לוחות הגון* בשטח א לפי מקום ושיבבה (בסוגריים - לוחות שיש ספק בזיהויים) םה"כ שיכבה 5 שיכבה 4 שיכבה 3 שיכבה 2 שיכבה 1 פני שטח 12 (3) 9 (2) — 1 5 (1) 4 5 (2) 1 - 1 4 (2) במקדש מחוץ למקדש 21 (5) - 1 9 (1) 6 (2) 5 (2) סה"כ</page><page sequence="8">דוד אלון ג. קנקני גילת (איור 3) מיכלי חרס גבוהים מחצי מטר ועבי־דופן במיוחד(עד 3 ס"מ) מייחדים גם הם את אתר גילת. כלים גדולים וכבדים אלה הינם בעלי שפה זקופה או נוטה החוצה. הם עשויים חומר שצריפתו גרועה, המכיל גריסים גדולים אפורים ולבנים, ולפעמים גם קש. צבע החרס הוא לרוב בהיר, ולפעמים חום עד חום־אדום. הבסיס עבה וצר, וצורתו שטוחה או מעוגלת. ארבע ידיות אוזן גדולות(עד 22 ס"מ אורך), זוג מכל צד, שימשו, כנראה, יותר לנוי מאשר לנשיאה, שכן איכות צריפתן ירודה מאוד. נראה שהכלים נחו לרוב במקום קבוע, אולי בתוך מיתקן מיוחד. צורתם מזכירה באופן כללי את הבזיכים הקטנים הנפוצים ברוב האתרים הכלקוליתיים, כמו גם בגילת עצמה. בשקפים של קנקני גילת, אשר נבדקו על ידי י' גורן,19 נמצא כי רוב חומר הגלם שממנו הותקנו הכלים היה לא־מקומי, ומקורו במקומות שונים במרחק של 120-20 ק"מ מן האתר. מספר כלים הכילו חול ים (מאיזור החוף, ובפרט רצועת עזה־קטיף), אחרים - חומר גירני(של הרי יהודה), קבוצה שלישית - חומר געשי וגרגרים של אבני יסוד (עבר הירדן, בין פטרה לנחל ארנון), וקבוצה רביעית - חומר קירטוני מיוחד עם גבישי קריסטל מרובעים ששוכרו במכוון (מדרום ומדרום־מערב לאיזור רמת חובב־משאבי שדה). מתוך 62 שברי קנקנים שנמצאו גילת, הרוב(54, וכן קנקן שלם) נמצאו ליד המקדש ובתוכו. נוסף לכך, נמצאו שישה שברים בשטח ב, ליד הבמה העגולה ומעליה, ושני שברים - כ־80 מ' מדרום לשטח ב, באדמת חריש. טבלה 5. התפלגות מימצא קנקני גילת לפי מקום ושיכבה סה''כ שיכבה 5 שיכבה 4 שיכבה 3 שיכבה 2 שיכבה 1 פני שטח 28 2 5 8 6 7 _ במקדש 27 - - 15 8 - 4 מחוץ למקדש 6 - - 3 2 1 - שטח ב 2 ־־ ־ — - - 2 שטח ג 63 2 5 26 16 8 6 סה"כ כלים מיוחדים אלה לא היו ראויים לשימוש יומיומי, מחמת כובדם הרב, יריותיהם החלשות, תכולתם המעטה ופיהם הצר, שהיקשה על דליית התכולה. מסיבה זו אין למוצאם באתרי מגורים כלקוליתיים אחרים, אלא רק בגילת, לשם הובאו כדי לשמש - קרוב לוודאי - בפולחן. קנקני גילת דומים בצורתם, כאמור, לבזיכים, וקשר בין בזיכים לפולחן כבר הוצע בעבר ביחס למימצא בעין גדי;20 דומה שגם בגילת היתה זיקה בין הקנקנים והבזיכים לבין המקדש.21 עד עתה אין אנו מכירים כלים כאלה בשום אתר כלקוליתי אחר, פרט לשני שברים זהים מאתר גת־גוברין.22 כלים אלה, המיוחדים לגילת, לא נוצרו בה, אלא הובאו אליה ממרחקים, מאזורים שונים, אל־נכון על ידי עולי רגל וסוחרים. אם אכן כך פני הדברים, הרי שלפנינו עדות למעמדה הפולחני המיוחד של גילת ביחס למרכזי היישוב הגדולים של צפון הנגב ודרום עבר הירדן; מעמד שאולי כבר היה לה מיום היווסדה. 19 י' גורן, הפטרוגרפיה של מיכלולי קידאמיקה מן התקופה הכלקוליתית בדרום ארץ ישראל, עבודת מוסמך, האוניברסיטה העברית, ירושלים, תשמ"ז, עמי 67-66, 88-85. D. Ussishkin, The "Ghassulian" Temple in Ein 20 .Gedi, BAR 34 (1971), pp. 23-39 21 בעונת 1987 נתגלה בשטח א בזיך שלם, מעוטר בפסי צבע ובמשולשים אדומים(בדומה לעיטור פסלי החרס הגדולים מגילת). לכלי מפואר זה אין מקבילה בין כל הבזיכים שנמצאו עד כה בעבר הירדן ובארץ. 22 החומר מאתר גת־גוברין טרם פורסם; הוא מצוי במוזיאון של קיבוץ גת. שברים דומים נמכרו למוזיאון ישראל על ידי סוחרי עתיקות, אך מקורם אינו ידוע.</page><page sequence="9">כלי פולחן מגילת מס' רישום רבוע לוקוס שיכבה שטח מיפלס תיאור 1 36-87-3110 מ 7 311 3 א 126.40 2 568-34 - מעל הקמר - א פני השטח גוף עם זוג ידיות בכל צד, צבע חום, גריסי כורכר 3 568-0-25 ע 10 - - א פני השטח גוף עם זוג ידיות בכל צד, צבע קרם, גריסים גדולים וקש 4 568-54 ס 6 2 א 126.98 שבר גוף ובסיס איור 3. קנקני גילת.</page><page sequence="10">10 דוד אלון גילת - קשרי מסחר ותרבות רובן של הצלמיות דמויות־הכינור מגילת וחלק מלוחות־הגוף הותקנו מחומר גירי המצוי בצפון הנגב ובהרי יהודה, אשר ניתן לכנותו מקומי במובן הרחב. אולם חלק חשוב מהמיכלול עשוי מחומרי גלם האופייניים, רובם ככולם, לגוש הערבי־הנובי. מסחר במצרכים יקרים ובמוצרים מיוחדים נהג במזרח הקדום הרבה לפני התקופה הכלקוליתית. יש עדות להעברת חפצים מאנטוליה וממסופוטמיה עד מצרים וחזור כבר בתקופה הניאוליתית.23 יריחו שבמערב הירדן24 וביידא, שממזרח לערבה,25 סחרו כבר במחצית הראשונה של האלף השביעי לפסה"ג באובסידיאן מאנטוליה ובאבן ספוג לבנה(פומיס) וצדפים מחופי הים התיכון והים האדום, וכן בהימטיט, בזלת, גרניט, מלכיט (נחושת), ביטומן ועוד. גם ברחבי מצרים רווח המסחר בנחושת, טורקיז, בזלת, גרניט, צפחה, שנהב, ופאיינס כבר בסוף האלף הה' לפסה"ג. גרזנים וראשי אלה, לוחיות שחיקה וחפצי נחושת שכיחים גם משך כל האלף הרביעי לפסה"נ, בכל אתרי מצרים, אף רק מעט מאוד מחוץ לה.26 גם הידע בעיבוד חומרי הגלם השונים התפשט עם התפתחות המסחר. ההתפתחות הטכנולוגית ושיכלול אמצעי התחבורה הביאו לביסוס מרכזי יישוב ותעשיות חדשות באזורים שהיו ריקים עד אז מיישוב. כך אנו עדים לפריחת מרכזי יישוב גדולים בצפון הנגב בעיצומה של התקופה הכלקוליתית. במרכזי יישוב אלה עסקו, נוסף על חקלאות ומרעה, גם במסחר ובאומנויות, כגון עיבוד נחושת, שנהב, קיראמיקה ואבן.27 גילת עצמה, כך נראה, שימשה לא רק מרכז דתי, ואולי גם מינהלי, אלא גם מרכז מסחרי. לא נמצאו בגילת עדויות לייצור כלי האבן המיוחדים, והוכח שגם קנקני גילת יובאו אליה. אמנם, ניתן לשער שנתקיימה באתר תעשיית פסלים וכלי חרס קטנים, העולים בטיבם ובעיטוריהם על החומר המצוי באתרי צפון הנגב. במקדש של שיכבה 3 נמצאו גם שני להבים עשויים אובסידיאן שמקורו ^Hotamis Dag, שליד אגם ואן, באנטוליה,28 מרחק של כ־1150 ק"מ בקו אוויר. רק בגילת ובע'סול29 נמצאו, עד כה, להבי אובסידיאן המיוחסים לתקופה הכלקוליתית. רק באתרי גילת וגרר ה',30 ואולי גם באתר גת־גוברין, אנו מוצאים כלי דיוריט וגרניט - ראשי אלה, לוחיות שחיקה, צלמיות דמויות־כינור ושברי כלים אחרים. אתרים אלה מהווים, מבחינה זו, יחידה נבדלת משאר אתרי הארץ הכלקוליתיים. בע'סול נמצאו כלי גיר ובזלת רבים, וכן כלים מיוחדים עשויים חומרים שונים (הימאטיט, נחושת, טוף, ציפחה אפורה ובהט),'3 אך לא נמצא שום חפץ עשוי גרניט. גם במטמון מדבר יהודה(גחל משמר) ובאתרי נחל באר שבע ונחל הבשור, אין שימוש בגרניט כלל. השוני במיכלולים מצביע אולי על כיווני השפעה נבדלים. כלי האבן שנעשו מסלעי יסוד והקנקנים שחלקם עשויים חומר שיש בו מינרלים גבישיים, יכלו להגיע לגילת ממצרים, סיני או עבר הירדן המזרחי. כלי דיוריט, הימטיט ובזלת, כמו גם עפרות נחושת ואבן חול, היו רווחים בתקופה הכלקוליתית במצרים העליונה ויכלו לעבור משם, לדרום ארץ־ישראל, בדרך בה הגיעו, אולי, גם חטי שנהב וצרפי נילוס לאתרי צפון הנגב. אך אין כל עדות מסייעת לכך שמסחר כזה עם מצרים אמנם התקיים, כגון מיכלול של כלי חרס אופייניים, או כלי אבן בעלי השראה מצרית.32 גם לאתרי סיני המרכזית והדרומית יכלו להיות קשרי מסחר עם יישובי צפון הנגב הכלקוליתיים,33 אולם אתרי סיני הכלקוליתיים הינם קטנים, דלים ואולי אף עונתיים - אולי יישובים של תושבי הנגב הצפוני שירדו דרומה.34 לא מסיני, אם כן, 23 ע' בר יוסף, התרבויות הנאוליתיות בארץ ישראל, קדמוניות 39-38 (תשל"ח), עמי 48. K.M. Kenyon, Digging Up Jericho, London. 24 1957, p. 76; Idem, Excavations at Jericho, .1957-1958, PEQ 22 (1960), pp. 1-21 D. Kirkbride, Five Seasons at the Pre-Pottery 25 Neolithic Village of Beidha in Jordan, PEQ 98 (1966), pp. 8-72; P. Singh, Neolithic Cultures of .Western Asia, London, 1974, pp. 26-32 J. Vandier, Manuel D'archéologie Egyptienne I, 26 Paris, 1952, pp. 125-135, 223, 307, 417-434; W.C. Hayes, Most Ancient Egypt, Chicago, 1965, pp. .93-99, 108-1 10, 126-129 27 כמו בבאר צפד, באר מטר ואתר שקמים בנחל באר שבע ואתרי A ו־ם בנחל עוה. 28 נמסר על ידי פרופ' פרלמן מן האוניברסיטה העברית בירושלים. .Lee, op. cit. (above, n. 12), pp. 260-261 29 30 ד' אלון, ישובים מן האלף ה-4 לפסה"נ, בנחלים גרר ופטיש, מבפנים כ"ד (1962), עמי 96-87. .Lee, op. cit (above, n. 12), pp. 262-273, 31 .276-277 32 בגילת עצמה נמצאו נטיפת בהט וראש אלה פחוס שמקורם מצרי, וכן חרסים עשויים טון מהנילוס - אך משקלם של אלה בטל בששים לעומת כלי החרס והאבן שאופיים ודאי אינו מצרי. I. Beit Arieh, A Chalcolithic Site near Serabit 33 .el-Khadim, Tel Aviv 7 (1980), pp. 45-64 34 ב' רותנברג, צפונות נגב, רמת גן, 1967, עמי 188-175; א' גורן, הנואמים בדרום סיני, קדמוניות פיני, תל אביב, 1980, עמי 263-243.</page><page sequence="11">כלי פולחן מגילת 11 קיבלו אנשי הנגב את בקיאותם בתעשיית הנחושת, ולא משם שאלו את אמנותם. את מקור הידע הטכנולוגי הכלקוליתי יש לחפש במקום שתרבותו המתכתית קודמת לאלף הד' לפסה"נ. איזור סלעי היסוד בדרום עבר הירדן נמשך מעקבה עד צפון ים המלח, ובו מצויים אתרים מן התקופות הניאוליתית והכלקוליתית, כגון ביידא - מרכז יישוב בניאולית הקדם־קיראמי, וע'סול - האתר הכלקוליתי הגדול. מצפון לאיזור ע'סול, ובעיקר בצפון עבר הירח ובגולן, נושאים האתרים הכלקוליתיים חותם של השפעה סורית. אולם מע'סול דרומה, עד לערבה, יש למימצא אופי הדומה ל'תרבות באר שבע',55 הן בכלי החרס והצור, הן במוצרי האבן ובצלמיות דמויות־הכינור. באיזור זה - המשתרע בין פטרה ונחל ארנון, סמוך לע'סול, והעשיר במירבצי נחושת ובסלעי יסוד - עשויות היו להתפתח תעשיות עיבוד הנחושת והבזלת כבר בתקופה הניאוליתית. מלאכיט, אוכרה והימאטיט מופיעים בצורה גולמית בביידא, לצד גרזני בזלת רבים, ובנחל חימר היה שימוש נפוץ בדיופטז לצביעה.36 באיזור זה מצויות חורבות פונון, עיר נחש (חר' א־נחאס) וגיא חרשים - אתרים הנזכרים במקרא בקשר לקינים, הם נפחי הנחושת הקדומים.37 בסקרים שנערכו, למשל, בנחל חסה, הוא נחל זרד המקראי, נמצאו 48 אתרים מן התקופה הניאוליתית הקדם־קיראמית בי, שני אתרים מן הניאולית הקיראמי (סביב 4250-4750 לפסה"נ) וחמישה אתרים כלקוליתיים (סביב 3300-4250 לפסה"נ).38 גם בפונון עצמה היה קיים יישוב בעל גוון של התרבות הקטיפית,39 ואין מניעה שהיו לו קשרים עם האתרים הקטיפיים של מישור החוף שמדרום לעזה ולאתרי נחל בשור,40 שזמנם סוף התקופה הניאוליתית הקיראמית או ראשית התקופה הכלקוליתית. 'דרך המלך' - דרב א־סולטאן - המובילה מהר הנגב דרך נחל צין לעין יהב, ומשם לפונון, אפשר שקשרה בין שני אזורים אלה, ומקבילה לה הדרך מביקעת באר שבע אל נחל הקיני ונחל חימר, ומשם אל צוער(עיור א־צאפי). כבר בשנת 1955 הצביע ז' פרו על קשרים אפשריים בין תעשיית הנחושת של אתרי נחל באר שבע ובין פונון,41 ואפשר שראשיתם של אלה עוד קודם, בתקופת התרבות הקטיפית. כבר צויין לעיל כי בדיקות פטרוגראפיות שערך י' גורן במיכלול הקיראמי של גילת מאששות את הסברה בדבר קשר בין יישובי צפון הנגב ואתרי עבר הירדן המזרחי, דרומה לע'סול. כן זוהו קשרים בין גילת וע'סול, ובין שני האתרים הללו למימצאי מערת המטמון - קשרים המרמזים על קשר בין המטמון לבין מקדש גילת.42 גם את מקורן של הצלמיות דמויות־הכינור, כמו חפצים אחרים שעשויים חומר שמקורו געשי, יש לחפש באיזור שמדרום לע'סול. ק' אליוט ביקשה אמנם לראות בע'סול עצמה מקור הצלמיות,43 אך מיגוון הגדלים וחומרי הגלם בע'סול קטן בהרבה מזה שבגילת, כמו גם מספר הצלמיות שנמצאו שם. גם הצעותיהם של ידין44 ואורן וגלעד45 לקשור צלמיות אלה לאיזור האגאי או למצרים אינן עומדות בפני הביקורת: הראשונה בעיקר בשל הבעייה הכרונולוגית (צלמיות גילת קדומות בהרבה מאלה של התרבות הקיקלאדית), והשנייה בעיקר בשל הבדלי הסיגנון המשמעותיים (הצלמיות המצריות הן בעלות אופי נאטורליסטי, בהשוואה לצלמיות דמויות־הכינור). יש, איפוא, לראות בשטח שבין פטרה ופונון לבין נחל ארנון מקור הקשרים וההשפעה התרבותית על גילת. שם I. Beit Arieh 8l R. Gophna, A Note on a 35 Chalcolithic Site in Wadi Araba, Tel Aviv 4 (1974), .pp. 105-109 O. Bar-Yosef and D. Alon, Nahal Hemar Cave 36 .('Atiqot (ES) 18), Jerusalem, 1988, pp. 20-21 37 והשווה בראשית ד 25: "תובל קין לוטש כל חורש נחושת וברזל(בזלת?)": וכן שופטים א 16, המזכיר את הקיני בקשר לעיר התמרים, היא אולי צוער; וכן עובדיה א 5-3, שם נרמזים הקינים כיושבי האיזור שליד הערים האדומיות סלע ובצרה - שתיהן בשטח שבין פונון וים המלח. W.E. Rast and R.T. Schaub, Survey of the 38 Southeastern Plain of the Dead Sea 1973, ADAJ 10 (1974), pp. 5-19, 54; B. Macdonald et al.. The Wadi El Hasa Archaeological Survey 1982, ADAJ 27 .(1983), pp. 311-323 A. Hauptmann, G. Weisgerber and E. A. Knaut, 39 Archàometallurgische und Bergbau archàologische Untersuchungen inn Gebeit Von Fenan, Wadi Arabah, Jordanien, Der Anschnitt 5-6 (1985), pp. .163-190 40 מאמר על הישובים הקטיפאים והבשוריים שבצפון הנגב, לפי שבנחל הבשור, נמצא בהכנה על ידי י' גלעד ודי אלון. P אתר J. Perrot, Excavations at Tell Abu-Matar, IE J 5 41 (1955), p. 84; J. Perrot, Structures D'habitat des Villages Souterrains de Béersheva au IV millénaire, על קשרים בין אתר שקמים •,Paléorient 10/1 (1984), p. 80 S. Shalev and P.J. שבנחל באר שבע ובין פונון ר' Northover, Chalcolithic Metal and Metalworking from Shiqmim, in T. E. Levy, éd., Shiqmim I (British Archaeological Reports, IS, 356), 1987, pp. .357-371 42 י' גורן, שם (לעיל, הערה 19). C. Elliot, The Ghassulian Culture in Palestine, 43 .Levant 10 (1978), p. 46 Y. Yadin, Note on the Violin-Shaped Figurine 44 .from Gilat. 'Atiqot (ES) 11 (1976), p. 121 .Oren and Gilead, loc. cit. (above, n. 16) 45</page><page sequence="12">12 דוד אלון מקור אחת הקבוצות הקיראמיות של גילת, שם מוצא עפרות הנחושת ומשם גם, קרוב לוודאי, המרכיבים הגעשיים וחמרי הגלם הייחודיים האחרים המאפיינים את מיכלול חפצי הפולחן בגילת. הדים לקשרים שרווחו בין תרבויות אדום הקדומות לבין אתרי הנגב ניתן אולי למצוא בגרעינים היסטוריים קדומים ובמסורות עתיקות על יחסי משפחה שבין אברהם ולוט, עשיו ויעקב, ובמסורות על התגלות יהוד, בישרה אדום' וב'תימן'.46 שילוב זה של קשרי פולחן מכאן וקשרי משפחה וכלכלה מכאן, הוא גם זה אשר ביקשנו להראות - בין אתר גילת מזה לבין איזור דרום עבר הירדן מזה, בתקופה הכלקוליתית. 46 בראשית כה 27-22, 41; כו 35-34; לב 4; לג 16; לה 16; שופטים ה 5-4; חבקוק ג 3.</page></plain_text>