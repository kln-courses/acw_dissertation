<plain_text><page sequence="1">מקדש ושושלת: עיצובה מחדש של יהודה באחרית המאה הח' וצמיחת האידאולוגיה הפן־ישראלית ישראל פינקלשטיין וניל אשר סילברמן פרשת צמיחתה של ממלכת יהודה תפשה מקום מרכזי במחקר השנים האחרונות(ג'יימיסוךדרייק 1991; בונימוביץ ולדרמן 2001; הרצוג וזינגר־אביץ 2004; פינקלשטיין 1999; 2001). הנתונים הארכאולוגיים מצביעים על שלושה שלבים עיקריים בתהליך זה: (א) השלב הפורמטיבי בתקופת הברזל 1, כולל רובה של המאה הי' לפני הספירה (לעניין הכרונולוגיה ראו פינקלשטיין 1996), ואולי גם בראשית תקופת הברזל 11א עד סוף המאה הי' וייתכן שאף ראשית המאה הט' לפני הספירה(הרצוג וזינגר־אביץ 2004; פינקלשטיין 2001). בשלב זה המצב היישובי בהר יהודה בכלל ובירושלים בפרט ממשיך את זה של ימי הברונזה המאוחרת(נאמן 1996): הר יהודה היה מיושב בדלילות - בין עשרה לעשרים יישובים קטנים (עופר 1994; פינקלשטיין 2001) וירושלים הייתה כפר ששטחו לא עלה על כעשרים דונם במרכז שלוחת עיר דוד.1 (ב) שלב הביניים, המתאפיין בקרמיקה של הפרק המאוחר של תקופת הברזל 11א, כלומר שלב לכיש IV, ומקבילותיה (הרצוג וזינגר־אביץ 2004). סימנים ראשונים של צמיחת ישות טריטוריאלית מופיעים ביהודה במאה הטי. ניתן לזהותם בארבעה אתרים: לכיש ובית שמש בשפלה ובאר שבע וערד בבקעת באר שבע. אתרים אלה מציגים את הביצורים הראשונים וסימנים אחרים של בנייה ציבורית (פינקלשטיין 2001). (ג) השלב המפותח, המאופיין במכלול הקרמי של לכיש 111. שלב זה, שזמנו סוף המאה החי, מתאפיין בבנייה מונומנטלית, בסימנים של ביורוקרטיה מלאה, בייצור המוני של מוצרי חקלאות משניים ובמדרג יישובי מפותח (ג'יימיסוךדרייק 1991; פינקלשטיין 1999). המחקרים שציינו לעיל עסקו בעיקר בזיהוי השלבים השונים ובהגדרת מאפייניהם הארכאולוגיים, ואילו הצד ההיסטורי של התפתחות יהודה לכלל מדינה ביורוקרטית מאורגנת בסוף המאה החי נדון אך מעט. במאמר זה ברצוננו להוסיף נתונים ארכאולוגיים חדשים, לבחון מחדש נתונים ישנים, ולדון ברקע הבינלאומי ובתהפוכות הדמוגרפיות והפוליטיות שעברו על יהודה באותה עת. הדילוג הגדול קדימה: 732-701 לפני הספירה המעבר משלב הביניים לשלב המפותח קל יחסית לזיהוי, שכן מדובר בשני מכלולים קדמיים מובהקים: לכיש IV ולכיש III (צמחוני 1997; הרצוג וזינגר־אביץ 2004).2 הראשון, שאפיונו הברור ביותר נמצא במכלול של תל א־צאפי IV (מאיר תשס"א), זמנו השלב המתקדם של תקופת הברזל II א במאה הט'(בעיקר באחריתה?) וככל הנראה גם בראשית המאה החי. השלב השני זמנו חלקה המתקדם של המאה הח' עד חורבן סנחריב בשנת 701 לפני הספירה (אפשר כמובן שהקרמיקה של שלב זה המשיכה להתקיים גם בראשית המאה הזי, אלא שבהיעדר שכבות חורבן באותה עת קשה לזהות זאת - פינקלשטיין 1994; פינקלשטיין ונאמן 2004). המעבר האדריכלי/סטרטיגרפי בין שני השלבים אירע ככל הנראה במחצית הראשונה של המאה החי או באמצעה. אוסישקין (1977: 52), צמחוני(1997: 173-172) והרצוג וזינגר־אביץ (2004) הציעו לקשור אותו לרעש שנזכר בספר עמום(א: א), המתוארך בדרך כלל לשנת 760 לפני הספירה. זמן זה או אפילו מעט מאוחר יותר, באמצע המאה החי, נראה סביר. הבה נתבונן ביהודה בשני שלבים אלה(לכיש IV ולכיש III). בראשית המאה הח' חייתה יהודה בצל ממלכת הצפון, שהגיעה אז לשיא שגשוגה(למשל פינקלשטיין וסילברמן 206:2001 212). מחבר ספר מלכים, במשל על יחסי אמציה מלך יהודה ויואש מלך ישראל(מלכיס־ב יד: ט-י), מאשר את עדיפותה של ישראל על יהודה. באותה עת הייתה ירושלים מוגבלת עדיין לרכס עיר דוד. סביר להניח, אם כי הדבר קשה להוכחה, כי היא השתרעה על מלוא השלוחה - שטח של כחמישים או שישים דונם(שילה 3:1984) - אבל היא לא הייתה מבוצרת (אוסישקין 2003א).3 אין שום עדות בהר יהודה למרכז עירוני של ממש והאזור עדיין היה מיושב בדלילות (עופר 1994: 105-104). בבקעת באר שבע היו שני מרכזים מבוצרים - באר שבע וערד4 - אך מרבית האתרים האחרים בבקעה לא היו מיושבים עדיין(למשל ערוער), או שהיו מצומצמים בשטחם (למשל תל עירא). לכיש ובית שמש היו המרכזים החשובים בשפלה - שניהם בוצרו לפני אמצע המאה הח'(אוסישקין 173-171:1982; בונימוביץ ולדרמן 2001), אך מספר היישובים בשפלה עדיין היה מצומצם(דגן 256-253:1992). עדויות לשני תנאים הכרחיים לצמיחתה של מדינה מפותחת 348</page><page sequence="2">עיצובה מחדש של יהודה באחרית המאה הח' וצמיחת האידאולוגיה הפן־ישראלית 349 - כתיבה וכלכלה ריכוזית - נעדרות מן הממצא הארכאולוגי. אץ ביהודה של אותה עת כל רמז לכתיבה מקיפה - מעט מאוד כתובות שייכות לשלב זה(ראוי לציין בעיקר את שני החותמות המזכירים את עודהו מלך יהודה - אביגד תאם 51-50:1997); אין עדות לכלכלה מפותחת שמתמחית בהפקת שמן וכדומה; משקולות סטנדרטיות טרם הופיעו(קלטר 1998); ואין עדיין עדות לתעשייה סדרתית של קרמיקה (צמחוני 1997: 170 172). מדובר אם כן בשלב ביניים בין "מצב אל־עמארנה" בתקופת הברונזה המאוחרת-הברזל I וככל הנראה עד ראשית תקופת הברזל 11א, והמדינה המפותחת של סוף המאה החי. שלב ביניים זה נמשך כמאה שנה בערך, מראשית או מאמצע המאה הט' ועד אמצע המאה החי. עשרות שנים ספורות מאוחר יותר, בשלב לכיש 111, יהודה כבר עברה מהפך דרמטי: ירושלים הייתה לעיר הגדולה בארץ־ ישראל והשתרעה על שטח של כ-600 דונם(ברושי 1974; אביגד 1983: 60-54; רייך ושוקרון 2003; גבע 2003). אוכלוסייתה גדלה עד פי עשרה, וניתן לאמוד אותה בכ-12,000 נפש. העיר הוקפה ביצורים מסיביים: שתי חומות במדרון המזרחי של עיר דוד(רייך ושוקרון 2003) וחומה ברוחב 7 מ' בגבעה המערבית (אביגד 1983: 53-46; גבע 2003). מנהרת השילוח הובילה מים ממעיין הגיחון לברכה בדרומו של הגיא, מקום נוח לגישה לתושבי הגבעה המערבית. והופעתם של קברי פאר חצובים בסלע מלמדת על צמיחתה של עילית חברתית.5 מספר היישובים וסך כל השטח המיושב ביהודה - בהר, בשפלה ובבקעת באר שבע - גדל בצורה דרמטית(דגן 1992; עופר 1994; פינקלשטיין 1994; זינגר־אביץ 1999). בשנים שלפני מסע סנחריב הגיעה הממלכה לשיא שטחה ואוכלוסייתה (פינקלשטיין 1994). ערים מתוכננות כגון באר שבע 11 ותל בית מרסים Α מלמדות על מדינה מאורגנת. בבאר שבע נבנתה מערכת משוכללת של מחסנים ובלכיש הורחבה מערכת הארמון והאורווה שראשיתה בשכבה IV (אוסישקין 1983: 154-147). ארגון של מדינה מפותחת בא לידי ביטוי בתחומים נוספים: כתובות מונומנטליות(במנהרת השילוח ובקברי כפר השילוח) ומשקלות סטנדרטיים מופיעים לראשונה (קלטר 1998). מספר החותמות, טביעות החותם והאוסטרקונים גדל לאין שיעור(נוה 1982; זאס 1993; רנץ 39-38:1995). כתובות "למלך" וחותמות פקידים מעידים על מינהל מפותח. קרמיקה מיוצרת באופן"תעשייתי"(צמחוני 172-170:1997) ובשפלה מתקיימת הפקה מסיבית של שמן - בתל בית מרסים ובבית שמש(איתן־כץ תשנ"ה; פינקלשטיין ונאמן 2004). כדי להבין מה הביא להתפתחות דרמטית זו ביהודה יש לחדד את ההבחנה הכרונולוגית, כלומר לברר מתי בדיוק היא אירעה. לשם כך יש לעבור מן התאריכים הארכאולוגיים של מכלולי לכיש IV ולכיש 111 אל השיקולים ההיסטוריים. שני אירועים מכריעים עיצבו את תולדותיה של יהודה במחצית השנייה של המאה החי: שילובה של הממלכה בכלכלה הגלובלית של האימפריה האשורית, שהחל בימי אחז בשנות השלושים של המאה החי, ונפילתה של ממלכת ישראל בשנים 720-722 לפני הספירה. החל בשנת 732 לפני הספירה השתתפה יהודה, כוואסל של אשור, בסחר הערבי. זו הייתה הסיבה העיקרית לפריחה הפתאומית בבקעת באר שבע, שבה עברה הדרך מאדום אל נמלי הים התיכון אשר הפכו לאמפוריה של אשור(פינקלשטיין 1992; זינגר־אביץ 1999; נאמן 2001). זמן־מה לאחר מכן, ככל הנראה לאחר כיבוש אשדוד ועלייתה של עקרון בימי סרגון הב', שולבה יהודה בתעשיית השמן של השפלה, שמרכזה היה בעקרון(פינקלשטיין ונאמן 2004). תהליכים לא פחות חשובים התחוללו במקביל בהר, כתוצאה מכיבוש ממלכת הצפון. מהפכה דמוגרפית ביהודה תופעת המפתח, שאי אפשר להסבירה על רקע הפריחה הכלכלית, היא הגידול הפתאומי באוכלוסיית ירושלים בפרט ויהודה בכלל בסוף המאה החי. בהנחה ש"החומה הרחבה" ברובע היהודי נבנתה לפני שנת 701 - שהרי אין לתאר בניית קו ביצורים כזה לאחר מכן, כשיהודה הייתה שוב ואסל כנוע של אשור — ירושלים צמחה במשך עשרות שנים ספורות בסוף המאה הח' מעיר ששטחה כ-60-50 דונם למטרופולין ענק בן כ-600 דונם. במושגים של אוכלוסייה, מדובר בגידול מכ־1000 לכ-12,000 נפש(על־פי חישוב של 20 נפש לדונם בנוי). גם ברחבי יהודה גדלה האוכלוסייה בצורה דרמטית: מספר היישובים בהר מדרום לירושלים גדל מכ-35 בתקופת הברזל 11א ליותר מ-120 בסוף המאה הח'(עופר 1994: 104 105). בשפלה היה גידול מכ-20 יישובים בתקופת הברזל 11א לכ-275 ערב מסע מחריב(דגן 1992; לחישוב שונה במקצת ראו דגן תשס"א: 192 ורשימות בכרך 2 שם). מכיוון שיישובי המאה החי היו גדולים יותר בשטחם, הגידול במספר התושבים היה בוודאי משמעותי עוד יותר. כללו של דבר, ההערכה שבמהלך שנים מעטות בסוף המאה הח' הוכפלה אוכלוסיית יהודה נראית לנו זהירה ביותר, אולי זהירה מדי. מובן מאליו שאין מדובר בגידול טבעי, וגם לא סבירה הגירה מאזורים שכנים, למשל מטעמים כלכליים, שכן יהודה הייתה עדיין נחותה מבחינה כלכלית ביחס למישור החוף ולצפון ההר. ההסבר היחיד למהפכה הדמוגרפית ביהודה(כפי שהציע לראשונה ברושי 1974) הוא שהגיע אליה זרם של פליטים משטחי ממלכת ישראל לאחר נפילתה בידי אשור, ועל אלה נוספו בירושלים בפרט ובהר יהודה בכלל פליטים מן השפלה ומבקעת באר־שבע לאחר נפילתן לידי סנחריב. מכאן ש"הדילוג הגדול קדימה" בדמוגרפיה של יהודה התחולל במשך זמן קצר ביותר, בין 732 (ובעיקר 722) ו-701 לפני הספירה, או מעט אחר כך. במהלך עשרות שנים אחדות עברה יהודה מהפכה דמוגרפית, כלכלית וחברתית(ראו הלפרן 1991). בתוך שנים אלו היא הפכה ממדינה שבטית נידחת למדינה מפותחת ששולבה בעולם הכלכלי שנשלט בידי אשור. לא פחות חשוב מכך, אוכלוסייתה של הממלכה עברה שינוי רב־משמעות: מאוכלוסייה יהודאית לאוכלוסייה מעורבת,</page><page sequence="3">350 ישראל פינקלשטיין וניל אשר סילברמן יהודאית וישראלית לשעבר. יש להניח שבסוף המאה הח' ובראשית הז' היו למעשה כמחצית מאוכלוסי יהודה ישראלים, ובירושלים היו אולי הרוב - אם כי לא בהכרח הקבוצות השליטות - ישראלים לשעבר. ניתן היה לצפות כי שינוי דמוגרפי כה דרמטי יבוא לידי ביטוי בממצא הארכאולוגי — בהופעת מאפיינים צפוניים ביהודה של סוף המאה החי, אך העדויות לכך מעטות (ראו למשל ברנדל 2006). ייתכן כי הסיבה נעוצה בכך שרוב הפליטים הגיעו מדרומה של ישראל(להלן), אשר התרבות החומרית שם - להבדיל מן העמקים הצפוניים, למשל - לא הייתה כה שונה מזו של יהודה. מכל מקום, פרט אחד ראוי לציון, והוא שבריכוזים אחדים באתרים כפריים בדרום השומרון, שזמנם המאות הט' והחי(עיטם 1987), נמצאו מתקני סחיטת שמן עשויים אבן זהים למתקנים המופיעים ביהודה בסוף המאה הח' (כץ תשס"ב: 50,46), רובם בשני אתרים בשפלה - תל בית מרסים ובית שמש(פינקלשטיין ונאמן 2004).6 עתה יש לשאול, האם ניתן לזהות את מוצאם המדויק של פליטים אלה? מנין בממלכת הצפון הגיעו ליהודה? דומה כי ניתן למצוא לכך תשובה, לפחות חלקית, בתוצאות הסקרים הארכאולוגיים שנערכו בהר. נקדים ונציין כי קרמיקה שנאספת בסקר היא בדרך כלל מצומצמת בהיקפה ובטיפוסיה ולכן איננה מאפשרת להגיע להבחנות כרונולוגיות דקות. לענייננו, קל להבחין בהר הצפוני בקרמיקה של שיא תקופת הברזל II (המאה החי לפני הספירה) ובקרמיקה של התקופה הפרסית, אך קשה, ולרוב בלתי אפשרי, להבחין בשלבים קדמיים של תקופת הברזל המאוחרת. למרות שמדובר בהבחנה גסה ובפרק זמן ארוך, העלול להסתיר תהפוכות מקומיות ו/או זמניות, השוואה כזו מגלה נתונים מאלפים. בצפון השומרון, בין שכם ועמק יזרעאל, לא השתנה מספר האתרים בצורה דרמטית מן המאה הח' לתקופה הפרסית: לפי זרטל(1993) היו 238 מול 247 אתרים בהתאמה. בסינקלינה של שכם — האזור הפורה ביותר בצפון השומרון — מספר האתרים אף גדל(זרטל תשנ"ב: 56-54). השוואה של סך כל השטח המיושב בשתי התקופות — נתון המלמד כמובן על גודל האוכלוסייה — מצביעה על ירידה מתונה ועל צמצום האוכלוסייה עד *35, מכ-52,000 לכ-34,000 נפש(למאה החי ראו ברושי ופינקלשטיין 1992; לתקופה הפרסית ראו זרטל 1989ב: 11), ואם מביאים בחשבון את הבדלי הגישה בחישובי האוכלוסייה (ברושי ופינקלשטיין 1992), אפשר שההפרש היה אף קטן מזאת. השוני בין שתי התקופות הוא בפריסת האתרים ביחידות הנוף השונות של האזור, יותר מאשר במספרם (זרטל 1989ב; תשנ"ו: 87-86). במילים אחרות, אף אם הוגלו מן האזור אלפים אחדים של ישראלים וקבוצות אחדות ממסופוטמיה יושבו בו, ברור כי חבל ארץ זה לא סבל ממשבר דמוגרפי עמוק בתקופת הברזל II המאוחרת.7 המצב שונה לחלוטין בדרום השומרון, בין שכם ובית־אל. מספר האתרים בחבל ארץ זה ירד מ-238 במאה הח' ל-127 בתקופה הפרסית. הירידה משמעותית עוד יותר בסך כל השטח המיושב - מכ-1700 לכ-450 דונם(פינקלשטיין, לדרמן ובונימוביץ 906-898:1997; למקרא גודל האתרים, ראו שם: 20). מדובר אם כן בירידה של 7596 בקירוב, מכ-34,000 לב 9,000 נפש. גם אם היו בפרק הזמן הארוך שבין שתי התקופות שינויים יישוביים, ברור כי דרום השומרון ספג מכה דמוגרפית חמורה לאחר נפילת ממלכת הצפון. רמז למצב זה ניתן למצוא בידיעות על האזורים שהאשורים יישבו בהם גולים מסופוטמיים. תעודות גזר ותל חדיד מלמדות על גולים כאלה באזורן בראשית המאה הזי(נאמן וצדוק 1988; 2000). שם המקום"עוים" ברשימת ערי בנימין, שזמנה המאה הזי(יהושע יח: בג; על הרשימה ראו נאמן 1991), לקוח ככל הנראה מן השם "עוא" - אחד ממקומות המוצא של גולים אלה (מלכים־ב יז: כד). עוים ממוקמת בקבוצת הערים הצפונית של בנימין, עם בית־אל, צמרים ועפרה. פפירוס אמהרסט 63 מזכיר גולים שיושבו ככל הנראה בבית־אל עצמה (ר' שטיינר 1991). רמזים אלה מצביעים כולם על דרומה של ממלכת הצפון, בקרבה לבית־אל. בראשית המאה החי היה דרום השומרון מרכז של תעשיית שמן(עיטם 1987) ואפשר שעל־ידי יישוב גולים שם ניסו האשורים למנוע את קריסתו. ואולי גם נועד יישובם של גורמים נאמנים בגבול יהודה למנוע אי־שקט פוליטי באזור רגיש זה. לסיכום, ניתן להניח כי רבים מן הפליטים שהגיעו מישראל ליהודה באו מדרום השומרון, והם הביאו עמם את מסורותיהם. חשוב במיוחד לציין כי למקדש בית־אל נודע בוודאי מקום מרכזי במסורות הפולחן שלהם וכי זיכרונות ומסורות בדבר השושלת השאולית, השושלת הצפונית הראשונה ששלטה בחבלים אלה ממש, שימשו אל נכון יסוד חשוב בהגדרת זהותם ותרבותם. המצב הדמוגרפי החדש הציב אתגר לפני בית המלוכה ביהודה. חשוב היה לאחד את שני החלקים של תושבי הממלכה — יהודאים מכבר וגולים ישראלים — לכדי ישות אחת. היה צורך להניח מחדש את היסודות שיהודה הייתה מושתתת עליהם ליצירת אומה מחודשת. והנושאים העיקריים שבוודאי הכרח היה לטפל בהם היו מסורות הפולחן והשושלת השונות — שלא לומר העוינות - שבאו מצפון. בהמשך הדברים ברצוננו לבחון כיצד בנו בסוף המאה החי לפני הספירה המלך חזקיהו וחצרו את זהות הממלכה החדשה־ ישנה מסביב למקדש ירושלים ולשושלת בית דוד. ריכוז הפולחן פרשת רפורמת הפולחן של חזקיהו(מלכים־ב יח: ג־ד) נדונה רבות במחקר והחוקרים התלבטו בדבר הבסיס ההיסטורי של התיאור. אחדים קיבלוהו כאמין(למשל ויינפלד 1964; מקיי 17-15:1973; הרן 1978: 142-132; הלפרן 1991; לוורי 1991; רייני 1994; סוונסון 2002) ואחרים פקפקו באמינותו או דחוהו לחלוטין(הנדי 1988; נאמן 1995; פריד 2002). הטיעונים מן הטקסט - בדבר אמינותו של המקור בדברי הימים, הקשר</page><page sequence="4">עיצובה מחדש של יהודה באחרית המאה החי וצמיחת האידאולוגיה הפן־ישראלית 351 (הספרותי) לרפורמת הפולחן של יאשיהו וכדומה — לא הובילו למסקנה נחרצת. וגם פירוש העדות הארכאולוגית - מערד ומבאר שבע — היה שנוי במחלוקת. נתונים חדשים מערד ומלכיש מאפשרים לעיין מחדש בבעיה זו. ערד בעיות בשיטת החפירה של ערד(אוסישקין 1988; הרצוג 2002: 7) גרמו לכך שהעדות מאתר זה אינה ברורה דיה והיא פתוחה לפרשנויות שונות. אחרוני(1968) ייחס את בניית מקדש ערד לשכבה XI (לפי שיטתו במאה היי) וטען כי הוא יצא מכלל שימוש בשני שלבים: המזבח בחצר בוטל בשכבה V1II, בסוף המאה החי, במסגרת הרפורמה של חזקיהו, ואילו המקדש עצמו בוטל בשכבה VI, בסוף המאה הד, במסגרת הרפורמה של יאשיהו. חופרים אחרים הציעו מאוחר יותר כי המזבח והמקדש גם יחד יצאו מכלל שימוש בימי חזקיהו(הרצוג ואחרים 1984: 22-19). לדעת אוסישקין(1988), המקדש נבנה אחרי חורבן שכבה VIII וחרב עם שאר המצודה בסוף שכבה VI, כלומר הוא נבנה אחרי ימי חזקיהו ושימש בימי יאשיהו ולכן אין בינו ובין התיאור המקראי של הרפורמות שערכו מלכים אלה דבר. נאמן(408-405:1999; 2002א: 592-585) טען כי המקדש שימש עד סוף ימי שכבה νιπ, כלומר עד חורבן המצודה בידי סנחריב בשנת 701 לפני הספירה, למרות שמזבחות הקטורת שלו הוצאו מכלל שימוש עוד קודם לכן.8 במסגרת ההכנות לפרסום הסופי של ממצאי ערד, שינה הרצוג את הסטרטיגרפיה והכרונולוגיה של המקדש(2001; 2002 : 35,40, 72-69). לדבריו המקדש שימש במשך פרק זמן קצר יחסית, בימי שכבות ΐχ-1 χ, שתיהן בנות המאה החי(זינגר־אביץ 2002: 119-114). המזבח והמקדש גם יחד בוטלו במעשה אחד ונקברו תחת מילוי עבה בסוף ימי שכבה IX. בשכבה νιπ שמסוף המאה הח' - המצודה שהותקפה בידי סנחריב — לא היה מקדש. הרצוג(2001; 2002: 40, 35, 69-72) הציג עדויות משכנעות שתומכות בפרשנותו: קירות ורצפות של שכבה νιπ נבנו מעל המקדש; הקרמיקה על רצפותיו זמנה המאה הח' ולא הז'(זינגר־אביץ 2002 נגד אוסישקין 1988); ורצפות שכבות νι^ VII בקרבת המקדש גבוהות בכ-2 מטרים מרצפת הדביר. הרצוג פירש כל זאת כעדות לחיסול המקדש במסגרת הרפורמה של חזקיהו. למיטב הבנתנו, טיעוניו של הרצוג משכנעים. מקדש ערד שימש במאה הח' אך יצא מכלל שימוש ונקבר במילוי לפני אחריתה. לכיש בשנת 1968 חשף אהרוני שרידים אחדים ליד "מקדש השמש" הפרסי־הלניסטי בלכיש והוא פירשם כחדר פולחן מימי שכבה V (הברזל 11א). אהרוני תיאר את המקדש כחדר מלבני קטן ובו ספסלים לאורך קירותיו. נמצאו בתוכו מזבח אבן וכלי פולחן אחדים סביב מה שזוהה כבמה. אהרוני סבר שחדר הפולחן נהרס בשרפה בסוף ימי שכבה 1975) νא: 32-26, איורים 6-3, 60). אוסישקין(2003ב) בחן באחרונה ממצאים אלה מחדש והגיע למסקנה שונה בתכלית. לדבריו, השרידים שתיאר אהרוני שייכים לשכבות שונות. הוא הציע כי חפצי הפולחן נמצאו בבור שנחתם על־ידי שכבת המילוי שמתחת לרצפת חצר הארמוךמצודה של שכבה 111. לפיכך ייחס את החפצים לשכבה IV, שזמנה סוף המאה הס' וראשית המאה החי. לפי דעתו, חפצי פולחן של מקדש בן זמנה של שכבה IV שיצא מכלל שימוש נזרקו לבור וכוסו במילוי של שכבה 111; לא נמצאו במקום סימני שרפה. אוסישקין סיכם כי פרשנותו של אהרוני בדבר חדר פולחן בשכבה ν אשר חרב בשרפה נבעה מן הרושם שיצרה ערמת כלי הפולחן שנמצאה במקום. כלי הפולחן הללו קשים לתיארוך מדויק (צמחוני 1997: 62). אך המצב הסטרטיגרפי מלמד ככל הנראה כי מקדש של שכבה IV פורק בימי שכבה 111, כליו הושמו בבור וכוסו במילוי חצר ארמון c (ראו אוסישקין 1996: 37-33). איננו יודעים מתי בימי שכבה III הונחה רצפת חצר הארמון. באר שבע מזבח הקרניים הגדול של באר שבע פורק ואבניו נקברו בחלקלקה של שכבה 11 ושימשו לבנייה במחסני אותה שכבה (אהרוני 1974; 1975ב: 156-154). שכבה II שייכת כידוע לסוף המאה החי. אהרוני פירש זאת כעדות לביטולו של מקדש מקומי בזמן הרפורמה של חזקיהו. מכיוון שמקדש כזה לא התגלה בחפירות, הציע אהרוני שהוא סולק בכוונה כשנבנה בניין 32 בימי שכבה II (שם; ראו גם הרצוג ואחרים 1977; רייני 1994). נאמן(1995: 187-185; 2002א: 595-593) טען שאי אפשר לקבוע את מקומו ואת זמנו המקוריים של המזבח (קודם לשכבה II), והציע לנתק אותו מפרשת הרפורמה של חזקיהו. אשר לזמנו המקורי של המזבח, יש לזכור כי אבניו נמצאו בשני ריכוזים ולכן הגיוני להניח שהוא פורק זמן קצר קודם לקבורת אבניו. לא נראה לנו סביר שמזבח עתיק - נניח משכבה V — פורק ואבניו שימשו בשכבות מאוחרות יותר ואז נמצאו, פורקו שוב ונקברו בשני ריכוזים בשכבה II. בלי שנידרש לפלפולים מיותרים בעניין מקומו המקורי של המזבח(דבר שממילא אינו מעלה ואינו מוריד לענייננו), דומה שניתן לקבוע כי מזבח שעמד בשכבה 111 פורק ונקבר, או שאבניו נוצלו לשימוש משני בשכבה II. במילים אחרות, בשנים האחרונות של המאה הח' לא היה המזבח בשימוש.9 לסיכום, דומה כי שלושת האתרים מציגים תמונה דומה: מקדש של המאה הח' פורק לפני סופה. בכל השלושה, לא היה ככל הנראה מקדש בעיר של סוף המאה הח'.10 עוד ראוי לציין כי אף לא באחד מן האתרים הרבים של המאה הז' וראשית המאה הו' לפני הספירה שנחפרו ביהודה נמצא רמז לקיומו של מקדש. נתונים אלה מספקים עדות חזקה לביטולם של מקדשי ערי השדה ביהודה לקראת סוף המאה החי. שני מלכים שלטו ביהודה באותה עת: אחז וחזקיהו. הארכאולוגיה איננה יכולה לספק תאריך מדויק - במסגרת</page><page sequence="5">352 ישראל פינקלשטיין וניל אשר סילברמן זו - לביטולם של מקדשים אלה, אך מבט בתמונה הרחבה, עם העדות של ספר מלכים, מכוונים לימי חזקיהו. ביטול המקדשים היה מן הסתם צעד שנועד לרכז את הפולחן במקדש הראשי של הממלכה והשושלת — בירושלים." מדיניות זו יש לראות באור פוליטי וכלכלי ולאו דווקא פולחני. היא נועדה ככל הנראה לחזק את הגורמים המאחדים ביהודה — המלך ומקדשו בירושלים — ולהחליש את בסיסי כוחה של מנהיגות בתי האב הישנה, העצמאית, בכפרים ובערי השדה. כאמור לעיל, חלק נכבד מתושבי יהודה בסוף המאה הח' - עד כדי מחציתם - היו ישראלים במקורם. אנשים אלה, שרבים מהם התיישבו ככל הנראה בירושלים ובסביבתה, הביאו עמם מסורות פולחן צפוניות; אלו מביניהם שבאו מדרום השומרון, סביר להניח שהיו קשורים למקדש בית־אל. אין זה מופרך לשער כי חלק מפליטים אלה המשיכו לבקר במקדש בית־אל, שהרי יהודה לא הייתה אלא ואסלית של אשור, ששלטה במחוז שומרון, ולפיכך קרוב לוודאי שלא היה קושי לעלות לרגל מיהודה לבית־אל, בוודאי לא עד שנת 705 לפני הספירה. עניין זה נתפס מן הסתם כבלתי נסבל בירושלים, במיוחד על רקע המצב הדמוגרפי החדש, שחייב לאחד את שני חלקי אוכלוסי יהודה, היהודאים והישראלים." אפשר שהפתרון היה איסור על פולחן בכל המקדשים פרט למקדש המלך בירושלים - במקדשי השדה של יהודה ובמקדש בית־אל כאחד, וייתכן כי זה הרקע לזיכרון על "רפורמה" בפולחן בימי חזקיהו, ואולי גם לסיפור בדברי הימיס־ב ל: א, כי חזקיהו קרא לתושבי הצפון "לבוא לבית ה' בירושלים"(לאפשרות שספר דברי הימים כולל חומרים היסטוריים מימי חזקיהו שאינם מופיעים בספר מלכים ראו למשל הלפרן 1981; יפת 1985; 23-18:1993; רייני 1997; ווהן 1999). ומעל כל זאת, ריכוז הפולחן בירושלים היה צעד שנועד לחזק את מעמד המלך והמדינה המתפתחת על חשבון הכוחות המקומיים, שנשענו מן הסתם על מקדשי ערי השדה. קיצורו של דבר, "רפורמת הפולחן" בימי חזקיהו הייתה כנראה מפעל של מדיניות פנים, הקשורה בצמיחתה של יהודה לכלל מדינה ביורוקרטית ריכוזית, יותר משהייתה פרי מניעים אחרים - התפרצות של להט דתי, ניסיון לטהר מנהגי פולחן אשוריים שחדרו ליהודה (למשל ראולי 1962; מקיי 1973: 17-15), צעד של הכרזת מרד באשור(לוורי 151:1991), ארגון הממלכה לקראת המתקפה האשורית(הנדי 1988), או סמל של כניעה לאשור(סוונסון 2002). חיבור ההיסטוריה הקדומה של השושלת שתי היחידות העיקריות בסיפור ראשיתה של שושלת בית דוד - תולדות עליית דוד ותולדות ירושת הכס - כוללות סיפורים על בית שאול, השושלת הצפונית הראשונה (על מקורות אלה ראו רוסט 1982; פון ראד 204-176:1966; קייס 1996; מאמרים שונים אצל דה־פורי ורומר 2000). סיפורים אלה מכילים חומרים שאינם מחמיאים לדוד, כגון האשמות — גלויות וסמויות - כי דוד שיתף פעולה עם הפלשתים אויבי ישראל, כי היה אחראי למותו של המלך הראשון בישראל, וכי היה קשור בחיסולן של דמויות מרכזיות שהיו קשורות בבית שאול(איש־בשת/אשבעל, אבנר בן נר). חוקרים עסקו בראש ובראשונה בתאריך כתיבתם של הסיפורים ובמגמתם. באשר לתאריך, רוב החוקרים הציעו כי שני החיבורים הועלו על הכתב כבר בימי מייסדי השושלת, קרוב להתרחשות הדברים, כדי לתת לגיטימציה למלכותם. הם נועדו להסביר באילו נסיבות הגיע דוד לשלטון על חשבון בית שאול, ומדוע שלמה, שלא היה הראשון לכס, הוא שירש אותו בירושלים (רוסט 1982; פון ראד 1966; מקרטר 1980: 495; הלפרן 102-100:2001; למגוון אפשרויות אחרות ראו אצל דה־ פורי ורומר 2000). ובאשר למגמת הסיפורים, נשאלה השאלה, מדוע ישאיר מחבר יהודאי חומרים שליליים על דוד בחיבור שהוא ביסודו פרו־דוידי? מקרטר(1980) והלפרן(2001) הציעו כי חלקים ניכרים מן הסיפורים נכתבו כאפולוגיה, דהיינו כמין תשובה להאשמות נגד דוד, שנועדה לטהרו מכל אשם ולהסביר "מה באמת אירע" על־פי נקודת המבט של השושלת בירושלים. סביר להניח כי הסיפורים שלפנינו אכן כוללים זיכרונות קדומים, כגון הצגתה של גת כעיר הראשה בפלשת, מצב שהלם את המאה הט' לפני הספירה, עד שהעיר נחרבה בידי חזאל(מאיר וארליך 2001; שנידווינד 1998). נאמן(2002ב) הראה כי גם בסיפור מלחמותיו של דוד ניכרים מאפיינים של המציאות במאה הטי, אלא שאין להניח כי תולדות עליית דוד ותולדות ירושת הכס נכתבו בתאריך כה מוקדם. הרעיון כי שני חיבורים אלה נכתבו במאה הי' נובע מהשקפה רחבה יותר, שלפיה מלכות שלמה הייתה תקופה של השכלה והארה, ואז נכתבו בירושלים יצירות גדולות שהניחו את היסודות לכתיבת האפוס וההיסטוריה בתרבות המערב(רוסט 1982; פון ראד 204-176:1966). תיאוריה זו נסמכה על העדות המקראית על גדולתה של הממלכה המאוחדת בימי שלמה - טיעון שהוא מעגלי ועומד בניגוד גמור לעדות הארכאולוגית. כפי שציינו קודם, הארכאולוגיה מגלה כי מדינה ביורוקרטית של ממש לא צמחה ביהודה לפני סוף המאה החי. התפתחות זו, שהייתה כרוכה בהשתלבותה של הממלכה בכלכלה האשורית, כללה את צמיחת ירושלים למרכז אורבני של ממש ואת התפשטות הכתיבה וידיעת הכתב, שהחלה בסוף המאה הח' ונפוצה עוד יותר במאה הז'(ג'יימיסון־דרייק 1991; שנידווינד 2004). אולם במאה הי' הייתה ירושלים עדיין כפר נידח ויהודה ריקה יחסית מיישוב, ואין לדבר אפוא כלל על כתיבה בהיקף משמעותי באותה עת. תיאוריית האפולוגיה בעייתית גם היא, משום שאין היא עונה על עניין מפתח בסיפורים. רוב ההאשמות נגד דוד קשורות בדמויות צפוניות. מדוע טרח המחבר לעסוק בהן? מה ערך היה באימפריה הגדולה (כביכול) של הממלכה המאוחדת להאשמות שבאו מאזור מצומצם מצפון לירושלים? במילים אחרות, נשאלת השאלה מדוע כלל המחבר חומרים</page><page sequence="6">עיצובה מחדש של יהודה באחרית המאה הח' וצמיחת האידאולוגיה הפן־ישראלית 353 אלה בסיפורו? מדוע לא סילקם כפי שעשה בעל ספר דברי הימים מאות שנים אחדות מאוחר יותר? שאלת המפתח בדבר תאריך חיבורן והבנת משמעותן של יצירות אלה היא, לפיכך, מהי התקופה המתאימה ביותר לחיבורה של סאגה היסטורית שמביאה בחשבון מסורות צפוניות שליליות על מייסד השושלת בירושלים? איזוהי התקופה שהמחבר היהודאי נאלץ להשיב בה על האשמות בהיעדר יכולת לסלקן? מצד אחד, יש לזכור כי תולדות עליית דוד ותולדות ירושת הכס לא יכלו לעלות על הכתב לפני הופעת כתיבה של ממש ביהודה, כלומר לפני סוף המאה החי. מצד שני, אי אפשר לתארך חיבורים אלה מאוחר מדי, משום שברור שהם עברו עריכה דויטרונומיסטית בסוף המאה הז' (לתאריך פרה־ דויטרונומיסטי של החומרים בספר שמואל ראו למשל הלפרן 2001: 72-57). ה"חלוך שנותר בתווך כולל אם כן את סוף המאה הח' ואת המחצית הראשונה של המאה הז' לפני הספירה. הזמן הסביר ביותר ב"חלוך זה הוא סוף המאה החי, אחרי נפילת ממלכת ישראל, כשיהודה קלטה קבוצות גדולות של פליטים מן הצפון. אפשר להציע כי במקביל לריכוז הפולחן במקדש השושלת בירושלים, נעשה מאמץ לאחד את כל אוכלוסי יהודה - דרומיים בצפוניים - מאחורי המלך לבית דוד. לשם כך היה צורך לגשר ולפשר בין שני הנרטיבים המנוגדים: מסורות יהודה על גדולת מייסד השושלת והמסורות לבית שאול, שראו את דמותו של דוד בצורה שלילית." שוב ראוי לזכור כי רבים מן הישראלים שזרמו ליהודה באו ככל הנראה מדרום השומרון, מן האזורים שהמסורות על בית שאול היו חזקות בהם במיוחד. תולדות עליית דוד ותולדות ירושת הכס הועלו אז על הכתב; המחבר לא העלים את הקול הצפוני משום שלא רצה או לא יכול היה לעשות זאת. נהפוך הוא — הוא ביקש לקרב את הישראלים לשעבר אל שושלת בית דוד (כך גם שנידווינד 2004: 78, 191). לכן כלל את המסורות שלהם בסיפור, ובה בעת השיב להן בגרסה של יהודה, שניקתה את דוד מכל אשם. האפולוגיה הגדולה הייתה אפוא מכשיר לפיוס בין דרום וצפון בתוך יהודה ומנוף לצמיחת האידיאולוגיה הפן־ישראלית. זה הרגע שהוקרנו צורכי ממלכה מאוחדת של ההווה אל העבר הרחוק, אל ימי מייסדי השושלת. אך הצורך היה ליצור ממלכה מאוחדת בתוך יהודה, ובוודאי לא בכל שטחי ארץ־ישראל, שרובם היו תחת שלטון אשור. מסקנות בסוף המאה החי עברה יהודה תהליך שינוי דרמטי — מממלכה שבטית דלילה ביישוב למדינה ביורוקרטית מפותחת - תהליך שנבע מהשתלבותה בעולם האשורי ומכך שקלטה אלפים רבים של פליטים מממלכת הצפון. על המלך וסביבתו היה לעצב מחדש את יהודה, ובתוך כך להתמודד עם המסורות שהביאו עמם הפליטים. בנייתה מחדש של יהודה כמדינה ריכוזית התבססה על גיבוש אוכלוסייתה סביב שני סמלים: המקדש והשושלת בירושלים. לשם כך בוטלו מקדשי השדה והועלתה על הכתב ההיסטוריה של מייסדי השושלת. כך נבנה גשר בין יהודה וישראל - ישראל שבתוך יהודה - ונפתח הפתח לצמיחת האידאולוגיה הפן־ישראלית, שעתידה הייתה להוסיף ולהתחזק בדורות הבאים. הערות מחקר זה נעשה בסיוע קרן חיים כצמן לארכאולוגיה, אוניברסיטת תל־אביב. קשה לקבל את הצעתו של קנאוף(2000), כי לבה של העיר בתקופת הברונזה המאוחרת ובתקופת הברזל I היה בהר הבית, שכן חפירות מקיפות במדרונותיו — בעיקר בדרום ובמערב — לא העלו ממצאים משמעותיים מתקופות אלו. בעניין זה הכרונולוגיה הגבוהה והנמוכה קרובות זו לזו. השוו מזר ופניץ־כהן 276-274:2001 לפינקלשטיין 124-122:2002. המבנה המדורג במדרון המזרחי תוארך בעבר למאה הי' ופורש כמייצג נאמן של גדולת ירושלים של אותה עת(למשל קהיל 2003), אלא שמערכות התמיכה במדרון שימשו החל מתקופת הברונזה המאוחרת ואולי אף התיכונה ועד סוף תקופת הברזל ואף מאוחר יותר(פינקלשטיין 2001: מ' שטיינר 2003). קרמיקה שזמנה תקופת הברזל 11א נמצאה בין אבני הציפוי של המבנה המדורג(מ' שטיינר 19:1994) ולכן סביר שהוא נבנה במאה הט' או בראשית המאה החי לפני הספירה. אולי גם מלחתה, ראו בית־אריה תשנ"ח: 33-32. קשה לקבוע במדויק את תאריך הופעתם של קברים אלה, מכיוון שמרביתם נמצאו ריקים מממצאים. מיקומם של הקברים סביב היקפה המרבי של העיר מכוון לתאריך שאינו קודם לסוף המאה הח' (ברקאי תש"ס: 247: לשיקולים נוספים לתאריך זה ראו אוסישקין תשמ"ז: 284-282). בתחום הקוגניטיבי, השאלה אם חלק מן הרעיונות הדויטרונומיסטיים הגיעו ליהודה עם פליטים מישראל(על ספר דברים והנבואה הצפונית ראו למשל ניקולסון 82-58:1967) לא תידון כאן. זרטל(2003) ניסה לשחזר את דגם היישוב בצפון השומרון במאה הזי לפני הספירה(להבדיל מן החי) לפי טיפוסים קדמיים אחדים(שם, 396), וטען לירידה יישובית משמעותית לאחר נפילת שומרון. אלא שרובם של טיפוסים אלה ידועים גם במאה החי. הקריטריון העיקרי (היחיד?) של זרטל היה טיפוס הקערה "המיוחדת"(זרטל תשנ"ו: 84), אשר הוא קשר לגולים הכותים שיישבה אשור באזור(זרטל 1989א). בלי לדון בשאלה אם הזיהוי ראוי, נציין כי הימצאות או היעדרות של טיפוס יחיד במכלולי סקר(לרוב מצומצמים בהיקפם) יכולה להיות מקרית ומטעה. פרשנותו של זרטל למצב במאה הז' מבוססת אפוא על קרקע לא יציבה. נאמן(2002א: 592) טען לסימני שרפה בדביר, אך הרצוג לא ראה סימנים כאלה (2002: 66-64). משקולת אריה בסגנון אשורי שנמצאה ליד מזבח הקרבנות(נאמן 407-406:1999) שייכת לשכבה IX ויכולה הייתה להגיע לאתר בשנות השלושים או העשרים של המאה החי. לכן אי אפשר להיעזר בה כדי להכריע בוויכוח בין נאמן והרצוג. קנאוף(2002) הציע כי שכבה II שרדה את מתקפתו של סנחריב והמשיכה להתקיים בראשית המאה הז' לפני הספירה. כידוע, אין</page><page sequence="7">354 ישראל פינקלשטיין וניל אשר סילברמן אפשרות להבחין בכלים ארכאולוגיים בין שנת 701 או, נאמר, שנת 680. טיעוניו האחרים של קנאוף לא שכנעונו. 10 בתבליט כיבוש לכיש בידי סנחריב נראים חפצים אחדים שניתן לזהותם ככלי פולחן נלקחים מן העיר. נאמן(193-191:1995) פירש אותם כעדות לכך שבלכיש עמד מקדש יהודאי עד שנת 701 לפני הספירה. אלא שזיהוי החפצים שבתבליט רחוק מלהיות בטוח: אוסישקין(1982: 107,105) ראה בהם סמלי שלטון טקסיים שנלקחו שלל מארמון המושל של לכיש. 11 לאפשרות כי תהליך דומה התחולל בישראל במעבר משכבות המאה הט' לשכבות המאה הח' ראו נאמן 2002א: 597-595. 12 רייני הסביר את ריכוז הפולחן בימי חזקיהו כניסיון להושיט יד לאוכלוסייה הישראלית שמצפון ליהודה(הרצוג ואחרים 21:1984). 13 לאפשרות שאיסוף ספרי נביאי המאה הח' לפני הספירה - שניים דרומיים ושניים צפוניים — התרחש באותו זמן ראו שנידווינד 2004: 85. ביבליוגרפיה Ν. Avigad, Discovering Jerusalem, = 1983 אביגד Nashville, TN N. Avigad and B. Sass, Corpus of West = 1997 אביגד האם Semitic Stamp Seals, Jerusalem Y. Aharoni, "Arad: Its Inscriptions and = 1968 אחרוני Temple", BA 31, pp. 18-32 Y. Aharoni, "The Horned Altar at Beersheba", = 1974אהתני ΒΑ 37, pp. 2-23 Y. Aharoni, Investigations at Lachish, The = אחרוני 1975א Sanctuary and Residency (Lachish V), Tel Aviv Y. Aharoni, "Excavations at Tel Beer- = אחרוני 1975ב sheba, Preliminary Report of the Fifth and Sixth Seasons, 1973-1974", TA 2, pp. 146-168 D. Ussishkin, "The Destruction of Lachish = 1977 אוסישקין by Sennacherib and the Dating of the Royal Judean Storage Jars", TA 4, pp. 28-60 D. Ussishkin, The Conquest of Lachish = 1982 אוסישקין by Sennacherib, Tel Aviv D. Ussishkin, "Excavations at Tel Lachish = 1983 אוסישקין 1978-1983: Second Preliminary Report", TA 10, pp. 97-175 אוסישקין תשמ"ז = ד' אוסישקין, כפר־השילוח: עיר הקברים מתקופת המלוכה, ירושלים. D. Ussishkin, "The Date of the Judaean = 1988 אוסישקין Shrine at Arad", IEJ 38, pp. 142-157 D. Ussishkin, "Excavations and = 1996 אוסישקין Restoration Work at Tel Lachish 1985-1994: Third Preliminary Report", TA 23, pp. 3-60 D. Ussishkin, "Solomon,s Jerusalem: = אוסישקין 2003א The Text and the Facts on the Ground", in: A.G. Vaughn and A.E. Killebrew (eds.), Jerusalem in Bible and Archaeology, The First Temple Period, Atlanta, GA, pp. 103-115 D. Ussishkin, "The Level V 'Sactuary' = 12003 אוסישקין and 'High Place' at Lachish", in: C.G. den Hertog, U. Hiibner and S. Miinger (eds.), Saxa Loquentur Studien zur Archaologie Palastinas/Israels, Festschrift fur Volkmar Fritz, Munster, pp. 205 211 איתן־כץ תשנ"ה = ח' איתן־כץ, "ההתמחות הכלכלית ביהודה במאות הח'-הז' לפנה"ס", עבודה לשם קבלת התואר מ"א של אוניברסיטת בר־אילן, רמת־גן. S. Bunimovitz and Ζ. Lederman, = 2001 בתימוביץ ולדרמן "The Iron Age Fortifications of Tel Beth Shemesh: A1990-2000 Perspective", IEJ 51, pp. 121-147 בית־אריה תשנ"ח = י' בית־אריה, "החפירות בתל מלחתה - סיכום .39-30 ביניים", קדמוניות לא, עמי M. Broshi, "The Expansion of Jerusalem in = 1974 ברושי the Reigns of Hezekiah and Manasseh", IEJ24, pp. 21-26 M. Broshi and I. Finkelstein, "The = 1992 ברושי ופינקלשטיין Population of Palestine in Iron Age II", BASOR 287, pp.47-60 B. Brandl, "Two Stamped Jar-Handles", in: = 2006 ברנדל I. Finkelstein, D. Ussishkin and B. Halpem (eds.), Megiddo IV: The 1998-2002 Seasons, Tel Aviv, pp. 426-429 ברקאי תש"ס = ג' ברקאי, "בתי הקברות של ירושלים בימי הבית הראשון", בתוך: ש' אחיטוב וע' מזר(עורכים), ספר ירושלים: .270-233 תקופח המקרא, ירושלים, עמי H. Geva, "Western Jerusalem at the End of = 2003 גבע the First Temple Period in Light of the Excavations in the Jewish Quarter", in: A.G. Vaughn and A.E. Killebrew (eds.), Jerusalem in Bible and Archaeology, The First Temple Period, Atlanta, GA, pp. 183-208 D.W. Jamieson-Drake, Scribes and = 1991 ג'יימיסוךדרייק Schools in Monarchic Judah, Sheffield דגן 1992 ־־ י' דגן, "שפלת יהודה בתקופת המלוכה לאור החפירות והסקר הארכאולוגי", עבודה לשם קבלת התואר מ"א של אוניברסיטת תל־אביב. דגן תשס"א = י' דגן, "היישוב בשפלת יהודה באלף השני ובאלף הראשון לפנה"ס", עבודה לשם קבלת התואר דוקטור של אוניברסיטת תל־אביב. A. de Pury and Τ. Romer (eds.), Die = 2000 דה־פורי וממר Sogenannte Thronfolgegeschichte Davids: neue Einsichten und Anfragen, Freiburg B. Halpern, "Sacred History and Ideology: = 1981 הלפרן Chronicles' Thematic Structure — Identification of an Earlier Source", in: R.E. Friedman (ed.), The</page><page sequence="8">עיצובה מחדש של יהודה באחרית המאה הח' וצמיחת האידאולוגיה הפן־ישראלית 355 Creation of Sacred Literature: Composition and Redaction of the Biblical Text, Berkeley, CA, pp. 35-54 B. Halpern, "Jerusalem and the Lineages in = 1991 הלפרן the Seventh Century BCE: Kinship and the Rise of Individual Moral Liability", in: B. Halpern and D.W. Hobson (eds.), Law and Ideology in Monarchic Israel, Sheffield, pp. 11-107 B. Halpern, David's Secret Demons: Messiah, = 2001 הלפרן Murderer, Traitor, King, Grand Rapids, MI L. Handy, "Hezekiah's Unlikely Reform", = 1988 הנדי ZA W100, pp. 111-115 M. Haran, Temples and Temple-Service in = 1978 הרן Ancient Israel — An Inquiry into the Character of Cult Phenomena and the Historical Setting of the Priestly School, Oxford Z. Herzog, "The Date of the Temple at = 2001 הרצוג Arad: Reassessment of the Stratigraphy and the Implications for the History of Religion in Judah", in: A. Mazar (ed.), Studies in the Archaeology of the Iron Age in Israel and Jordan, Sheffield, pp. 156-178 Z. Herzog, "TheFortress Mound at TelArad: = 2002 הרצוג An Interim Report", TA 29, pp. 3-109 Z. Herzog, A.F. Rainey and S. = 1977 הרצוג ואחרים Moshkovitz, "Stratigraphy at Beersheba and .the Location of the Sanctuary", BASOR 225, pp 58-49 Z. Herzog, M. Aharoni, A.F. Rainey = 1984 הרצוג ואחרים and S. Moshkovitz, "The Israelite Fortress of Arad", BASOR 254, pp. 1-34 z. Herzog and L. Singer-Avitz, = 2004 הרצוג וזינגר־אביץ "Redefining the Center: The Emergence of the State in Judah", TA 31, pp. 209-244 A.G. Vaughn, Theology, History, and = 1999 ווהן Archaeology in the Chronicler's Account of Hezekiah, Atlanta, GA M. Weinfeld, "Cult Centralization in Israel = 1964 ויינפלד in the Light of a Neo-Babylonian Analogy", JNES 23, pp. 202-212 B. Sass, "The Pre-Exilic Hebrew Seals: Iconism = 1993 זאם vs. Aniconism", in: B. Sass and C. Uehlinger (eds.), Studies in the Iconography of Northwest Semitic Inscribed Seals, Fribourg, pp. 194-256 L. Singer-Avitz, "Beersheba — A = 1999 זינגר־אביץ Gateway Community in Southern Arabian Long Distance Trade in the Eighth Century BCE", TA 26, pp. 3-74 L. Singer-Avitz, "Arad: The Iron Age = 2002 זינגר־אביץ Pottery Assemblages", TA 29, pp. 110-214 A. Zertal, "The Wedge-Shaped Decorated = זרטל 1989א Bowl and the Origin of the Samaritans", BASOR 276, pp. 77-84 A. Zertal, "The Pahwah of Samaria = 11989 זרטל (Northern Israel) during the Persian Period: Types of Settlement, Economy, History and New Discoveries'5, Transeuphratene 2, pp. 9-30 .זרטל תשנ"ב = א' זרטל, סקר הר מנשה א: קער שכם, חיפה A. Zertal, "The Mount Manasseh (Northern = 1993 זרטל Samaria Hills) Survey", NEAEHL 4, pp. 1311-1312 זרטל תשנ"ו = א' זרטל, סקר הר מנשה כ: העמקים המזרחיים וספר המדבר, חיפה. A. Zertal, "The Province of Samaria (Assyrian = 2003 זרטל Samerina) in the Late Iron Age (Iron Age III)", in: O. Lipschits and J. Blenkinsopp (eds.), Judah and theJudeans in the Νeo-Babylonian Period, Winona Lake, IN, pp. 377-412 S. Japhet, "The Historical Reliability of = 1985 יפת Chronicles: The History of the Problem and Its Place in Biblical Research", JSOT 33, pp. 83-107 S. Japhet, I Sc. II Chronicles: A Commentary, = 1993 יפת Louisville, KY כץ תשס"ב = ח' כץ, "היבטים מרכזיים בכלכלת ממלכת יהודה במאות ט'-ראשית ו' לפנה"ס", עבודה לשם קבלת התואר דוקטור של אוניברסיטת בר־אילן, רמת־גן. R.H. Lowery, The Reforming Kings: Cults = 1991 לוורי and Society in First Temple Judah, Sheffield מאיר תשס"א = א' מאיר, "התרבות הפלשתית בהשתנותה: תמונת המצב לאור תוצאות עונות החפירה הראשונות בתל א־צאפי/ גת", בתוך א' מאיר וא' ברוך(עורכים), יישוב, ציוויליזציה ותרבות, דברי הכנס לזכרו של דוד אלון, רמת־גן, עמי 111 .129 A.M. Maeir and C.S. Ehrlich, = 2001 מאיר וארליך "Excavating Philistine Gath", BAR 27, pp. 22-31 A. Mazar and N. Panitz-Cohen, = 2001 מזר ופניץ־כהן Timnah (Tel Batash) II: The Finds from the First Millennium BCE, Text (Qedem 42), Jerusalem J. McKay, Religion in Judah under the = 1973 מקיי Assyrians, Naperville, IL K.P. McCarter, "The Apology of David", = 1980 מקרטר JBL 99, pp. 489-504 N. Na'aman, "The Kingdom of Judah under = 1991 נאמן Josiah", TA 18, pp. 3-71 N. Na'aman, "The Debated Historicity of = 1995 נאמן Hezekiah's Reform in the Light of Historical and Archaeological Research", ZAW107, pp. 179-195 N. Na'aman, "The Contribution of the Amama = 1996 נאמן Letters to the Debate on Jerusalem's Political Position in the Tenth Century B.C.E.", BASOR 304, pp. 17-27 N. Na'aman, "No Anthropomorphic Graven = 1999 נאמן Image", UF 31, pp. 391-415</page><page sequence="9">356 ישראל פינקלשטיין וניל אשר סילברמן Ν. Na'aman, "An Assyrian Residence at Ramat = 2001 נאמן Rahel?", TA 28, pp. 260-280 N. Na'aman, "The Abandonment of Cult = נאמן 2002א Places in the Kingdoms of Israel and Judah as Acts of Cult Reform", UF 34, pp. 585-602 N. Na'aman, "In Search of Reality behind the = 12002 נאמן Account of David's Wars with Israel's Neighbours", IE J 52, pp. 200-224 N. Na'aman and R. Zadok, "Sargon II's = 1988 נאמן וצדוק Deportations to Israel and Philistia", JCS 40, pp. 36-46 N. Na'aman and R. Zadok, "Assyrian = 2000 נאמן וצדוק Deportations to the Province of Samaria in the Light of the Two Cuneiform Tablets from Tel Hadid", TA 27, pp. 159-188 J. Naveh, The Early History of the Alphabet, = 1982 נוה Jerusalem E.W. Nicholson, Deuteronomy and = 1967 ניקולטון Tradition, Oxford K.A. Swanson, "A Reassessment of = 2002 סוונסון Hezekiah's Reform in Light of Jar Handles and Iconographic Evidence", CBQ 64, pp. 460-469 A. Ofer, "All the Hill Country of Judah': From = 1994 עופר a Settlement Fringe to a Prosperous Monarchy", in: I. Finkelstein and N. Na'aman (eds.), From Nomadism to Monarchy: Archaeological and Historical Aspects of Early Israel, Jerusalem, pp. 92-121 D. Eitam, "Olive Oil Production during the = 1987 עימם Biblical Period", in: M. Heltzer and D. Eitam (eds.), Olive Oil in Antiquity: Israel and Neighbouring Countries from Neolithic to Early Arab Period, Haifa, pp. 16-36 G. Von Rad, The Problem of the Hexateuch = 1966 פון ראד and Other Essays, Edinburgh (originally published in German in 1944 in the Archivfiir Kulturgeschichte 32, pp. 1-42) I. Finkelstein, "Horvat Qitmit and the = 1992 פינקלשטיין Southern Trade in the Late Iron Age II", ZDPV108, pp. 156-170 I. Finkelstein, "The Archaeology of = 1994 פינקלשטיין the Days of Manasseh", in: M.D. Coogan, J.C. Exum and L.E. Stager (eds.), Scripture and Other Artifacts: Essays on the Bible and Archaeology in Honor of Philip J. King, Louisville, KY, pp. 169 187 I. Finkelstein, 'The Archaeology of the = 1996 פינקלשטיין United Monarchy: An Alternative View", Levant 28, pp. 177-187 I. Finkelstein, "State Formation in = 1999 פינקלשטיין Israel and Judah, a Contrast in Context, A Contrast in Trajectory", ΝΕΑ 62, pp. 35-52 I. Finkelstein, "The Rise of Jerusalem = 2001 פינקלשטיין and Judah: The Missing Link", Levant 33, pp. 105-115 I. Finkelstein, "Chronology Rejoinders", = 2002 פינקלשטיין PEQ 134, pp. 128-139 I. Finkelstein, z. = 1997 פינקלשטיין, לדרמן ובונימוביץ Lederman and S. Bunimovitz, Highlands of Many Cultures, the Southern Samaria Survey, the Sites, Tel Aviv I. Finkelstein and N. Na'aman, = 2004 פינקלשטיין ונאמן "The Judahite Shephelah in the Late 8th and Early 7th Centuries BCE", TA 31, pp. 60-79 I. Finkelstein and n.a.= 2001 פינקלשטיין וסילברמן Silberman, The Bible Unearthed: Archaeology's New Vision of Ancient Israel and the Origin of Its Sacred Texts, New York L. Fried, "The High Places (Bamot) and the = 2002 פריד Reforms of Flezekiah and Josiah: An Archaeological Investigation", JAOS122, pp. 1-29 O. Zimhoni, Studies in the Iron Age = 1997 צמחוני Pottery of Israel: Typological, Archaeological and Chronological Aspects, Tel Aviv J.M. Cahill, "Jerusalem at the Time of the = 2003 קהיל United Monarchy: The Archaeological Evidence", in: A.G. Vaughn and A.E. Killebrew (eds.), Jerusalem in Bible and Archaeology, the First Temple Period, Atlanta, GA, pp. 13-80 G. Keys, The Wages of Sin: A Reappraisal of = 1996 קייס the 'Succession Narrative', Sheffield R. Kletter, Economic Keystones: The Weight = 1998 קלטר System of the Kingdom ofJudah, Sheffield E.A. Knauf, "Jerusalem in the Late Bronze = 2000 קנאוף and Early Iron Ages: A Proposal", TA 27, pp. 75 90 E.A. Knauf, "Who Destroyed Beersheba = 2002 קנאוף II?", in: U. Hiibner and E.A. Knauf (eds.), Kein Land fur sich allein, Studien zum Kulturkontakt in Kanaan, lsrael/Palastina und Ebirnari fur Manfred Weippertzum 65 (OBO 186), Fribourg, pp. 181-195 H.H. Rowley, "Hezekiah's Reform and = 1962 ראולי Rebellion", BJRL 44, pp. 395-431 L. Rost, The Succession to the Throne of = 1982 רוסט David, Sheffield (originally published in German in 1926, Die Oberlieferung von der Thronnachfolge Davids) R. Reich and E. Shukron, "The = 2003 רייך ושוקרון Urban Development of Jerusalem in the Late Eighth Century B.C.E.", in: A.G. Vaughn and A.E. Killebrew (eds.), Jerusalem in Bible and Archaeology: The First Temple Period, Atlanta, GA, pp. 209-218</page><page sequence="10">עיצובה מחדש של יהודה באחרית המאה הח' וצמיחת האידאולוגיה הפן־ישראלית 357 A.F. Rainey, "Hezekiah's Reform and the = 1994 רייני Altars at Beer-sheba and Arad", in: M.D. Coogan, J.C. Exum and L.E. Stager (eds.)' Scripture and Other Artifacts: Essays on the Bible and Archaeology in Honor of Philip J. King, Louisville, KY, pp. 333-354 A.F. Rainey, "The Chronicles of the Kings = 1997 רייני of Judah: A Source Used by the Chronicler", in: M.P. Graham (ed.). The Chronicler as Historian, Sheffield, pp. 30-72 J. Renz, Die althebraischen Inschriften I: Text = 1995 רבץ und Kommentar, Darmstadt M. Steiner, "Re-dating the Terraces of = 1994 מ' שטיינו־ Jerusalem", IEJ 44, pp. 13-20 M. Steiner, "The Evidence from Kenyorfs = 2003 מ' שטיינו־ Excavations in Jerusalem: A Response Essay", in: A.G. Vaughn and A.E. Killebrew (eds.), Jerusalem in Bible and Archaeology, The First Temple Period, Atlanta, GA, pp. 347-364 R.C. Steiner, "The Aramaic Text in = 1991 ר' שמיינו־ Demotic Script: The Liturgy of a New Year's Festival Imported from Bethel to Syene by Exiles from Rash", JAOS 111, pp. 362-363 Y. Shiloh, Excavations at the City of David = 1984 שילה (Qedem 19), Jerusalem W.M. Schniedewind, "The Geopolitical = 1998 שנידווינד History of Philistine Gath", BASOR 309, pp. 69-77 W.M. Schniedewind, How the Bible = 2004 שנידווינד Became a Book: The Textualization of Ancient Israel, Cambridge</page></plain_text>