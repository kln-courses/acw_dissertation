<plain_text><page sequence="1">UIT DE PERS. Uitwisseling van bevolking tusschen Amerika en Afrika. - Zooais bekend is, heeft Afrika een zeer belangrijke rol gespeeld bij het bevolken van Amerika; de slavenhandel heeft tusschen de 16e en de 19e eeuw honderdduizenden negers naar de Nieuwe Wereld overgebracht en hunne afstammelingen telt men tegenwoordig bij millioenen. Vóór deze ge- dwongen immigratie hebben echter landverhuizingen plaats gehad, waarvan de geschiedenis steeds voor ons verborgen zal blij ven, hoewel er spořen van zijn vastgesteld door de eerste Europeesche veroveraars. Reeds in de 16e eeuw ontmoetten de door de Welsers uitgezonden ont- dekkingsreizigers in Venezuela *) negerstammen, welke heden ten ' dage, naar het schijnt, geheel verdwenen zijn, in tegenstelling met de negers van kleine gestalte, die nu nog in Nicaragua, aan de Mosquito- kust, wonen. Van de als slaven aangevoerde negers is een zeker aantal tot den wilden Staat teruggekeerd. Deze vormen tegenwoordig geheele stammen, zoo b.v. de Boschnegers en Boni's in Guyana en waarschijnlijk ook de Esmeralda's in Ecuador, welke tot in den allerlaatsten tijd nagenoeg onbekend zijn gebleven. Volgens eene mededeeling van Dr. Rivet, den 2en Maart 1920 aan de Vereeniging van Americanisten gedaan, wonen zij tusschen de Cordilleras en den Stillen Oceaan; er schijnt in geringe mate kruising te hebben plaats gehad met Indianen. In ieder geval zou hun taal verwant zijn met een Bantoe-taal, het batéké, dat nog heden in West- Afrika gesproken wordt, doch zij bevat begrijpelijker- wijs eenige Indiaansche woorden. Een vraagstuk, verband houdend met dat der Amerikaansche volken van Afrikaanschen oorsprong, wordt gevormd door den terugkeer naar Afrika van de uit de slavernij bevrijde negers. De oudste dezer be wegingen dateert van 1792, althans voor zoo ver wij weten. De kolonisten, Roy alisten of Tories, welke van 1782 tot 1784 van de Engelsch Amerikaansche kolonies geëmigreerd waren naar Nieuw-Schotland en Nieuw Brunswijk, hadden een zeker aantal negerslaven medegevoerd. Na verloop van eenige jaren besloten de gouvernementen dezer kolo- nies tot hunne uitdrijving. In 1792 werden 1190 gezamenlijk vrijgelaten negers te Halifax 2) ingescheept naar Sierra Leone, waar mèn hunne verengelschte afstammelingen nog heden aantreft. Meer algemeen bekend is de stichting - voor een abolitionistisch Amerikaansch genootschap - van de Republiek Liberia in 1822. Met 1) Zie Jules Humbert, L'occupation allemande du Venezuela. Péret, Bordeaux 1905. 2) Rapport annuel sur les Archives du Canada, adressé au Gouver- neur Général par M. Dougthy, archiviste général du Dominion. Année 1891, p. XIII et XIV.</page><page sequence="2">174 UIT DE PERS. behulp van vrijgemaakte negers; de hoofdstad van den nieuwen Staat ontving den naam van Monrovië, ter eere van den president Monroe. Tegen het jaar 1840 werd ten Oosten van Liberia een dergelijke neder- zetting gevormd, n.l. Maryland, dat echter spoedig in eerstgenoemden staat werd opgenomen. De eigenlijke totstandkoming van de Republiek Liberia dateert slechts van 1874. In eene mededeeling van 2 Maart 1920 aan de Vereeniging van America- nisten heeft de Heer Chavelin melding gemaakt van een derde geval van terugkeer naar Afrika van vrijverklaarde slaven. Thans betreft het echter niet de schepping van nieuwe centra door negers, die de her- innering aan den juisten oorsprong van hun ras verloren hebben, maar een terugkeer naar het land van oorsprong. De uit het Zuiden van Dahomey afkomstige Nago's zijn na de afschaffing der slavernij in 1888 x) naar hun land teruggekeerd. Deze vroegere slaven zijn opgegaan in de inheemsche bevolking, waarvan zij zieh in niets meer onderschei- den. Maar hun verblijf in Amerika heeft belangrijke gevolgen gehad ten opzichte van de Dahomische kunst; zij hadden van de Indianen in Brazilië geleerd aardewerk te maken, van menschelijke gedaante, en zij hebben deze kunst naar Dahomey overgebracht. Nog heden ten dage wordt in de dorpen in het Zuiden dezer kolonie anthropomorph aarde- werk vervaardigd. (La Géographie , Avril 1920). René le Conte. SURINAME. Een verblijdend teeken . - De herleving van de cacaocultuur. Sedert het jaar 1900 wordt de krullotenziekte en heeft de eertijds zoo loonende cacaocultuur schier te gronde gericht. Vooral de periode 1900 - 1910 kenmerkte zieh als de echte crisis- . jaren. De toestand in de cacaocultuur zag er toen over het algemeen hopeloos uit. De meeste ondernemingen zagen zelfs hare produetie met meer dan 75 % verminderen en ging het grootbedrijf dientenge volge met rassche schreden achteruit, redenen waarom men dan ook besloot de cacao door Liberiakoffie te vervangen. Bij het kleinbedrijf werden welvarende landbouwers tot den bedel- staf gebracht en scheen men op een gegeven oogenblik machteloos te staan tegen dit alles ruïneerende monster. Men bleef echter ijverig doorzoeken naar een bestrijdingsmiddel om deze ziekte onder de knie te krijgen. In bulletin no. 16 van het jaar 1909 gaven de onderzoekers van Hall en Drost de inkappingsmethode als de bestrijding aan. Alhoewel op verscheidene plantages gunstige resultaten hiermee verkregen werden, moest men haar op den duur loslaten, daar zij te kostbaar en te riscant bleek te zijn. Bij deze methode ondergaat de cultivatie wel is waar een *) Men vindt in Brazilië nog 75.000 Nago's, gevestigd rondom den Babia, tegen 250.000 te Portes Nour en in het Zuiden van Dahomey. De Nago's van Brazilië hebben hun taal bewaard, zij spreken geen Portugeesch.</page><page sequence="3">UIT DE PERS. 175 verjongingskuur, doch deze gaat gepaard met verlies aan boomen en stilstand, gedurende twee jaren, van het produkt. Voor de noodlijdende plantages was dit op den duur niet vol te houden; het kleinlandbouw- bedrijf kon deze methode het allerminst toepassen. Een tweede methode, het bespuiten der boomen met bouillie borde- laise bleek ook niet afdoende te zijn en wordt ook daarom nergens meer toegepast. In het jaar 1915 (zie bulletin No. 33 v. h. Dept. v. d. Landb.) legde Dr. G. Stahel, plantkundige aan het Landbouw-proefstation, als de veroorzaker van deze ziekte een schimmel vast, die hij marasmius perniciosus noemde. Een vastomlijnde bestrijdingsmethode werd toen niet aangegeven. Wei werd naast het nauwgezet afzoeken der krulloten ook bespuiting met bouillie bordelaise aanbevolen. De ondervinding van tal van praktische planters sedert dien heeft geleerd, dat door middel van het nauwgezet afzoeken der krulloten en de andere zieke organen alleen, afdoende resultaten verkregen kunnen worden. De tegenwoordig toegepaste methode, aldus bulletin No. 39 van Dec. 1919, bestaat dus eenvoudig in het geregeld en nauwgezet afzoeken der krulloten, verstedeen vruchten en zieke bloemkussens, het verbran den, of uit het veld verwij deren van deze afgezochte zieke deelen en verder een jaarlijksche snoeiing, waardoor de boomen binnen open en daardoor meer overzichtelijk gemaakt worden. Volgens dr. G. Stahel is op het oogenblik deze de meest doelmatige bestrijdingsmethode tegen de krullotenziekte. Hier past zeker een woord van hulde aan de vele praktische planters, die naast de technische voorlichtingen van wetenschappelijke voor- mannen, door hun nauwgezetheid het hunne hebben bijgedragen om de cacaocultuur voor Suriname weer loonend te maken. Wat de herleving van de cacaocultuur voor het landbouwbedrijf in deze kolonie beteekent, kan hier niet in het kleine bestek van den plantersgids worden neergelegd. Ook de vraag, welk stapelproduct de kleinlandbouwer voor de toe- komst telen moet, kan, nu er een rationeele bestrijdingsmethode gevonden is, bevestigend worden beantwoord. Geruimen tijd toch stond men voor deze open vraag, waarop men haast geen antwoord durfde te geven. Ook dient nog bekend gemaakt ,dat door dr. G. Stahel het exacte bewijs geleverd is, dat de versteening der cacaovruchten eveneens door de krullotenschimmel wordt veroorzaakt. J. E. L.[emmers]. (De Plantersgids. Maart 1920).</page></plain_text>