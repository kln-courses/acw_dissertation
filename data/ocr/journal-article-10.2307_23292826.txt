<plain_text><page sequence="1">* ירושלים יצחק היינמן ההאבקות על הגשמת־האל ביון ובישראל לליאו בק הניצל מגיא ההריגה. ״בריר רחמנא דיהבך ניהלן.״״ (ברכות נד! בביטוי ״הגשמת־האל״ נשתמש כאן באותו מובן הנמצא בספרות הפילוסופים של ימי הביגים. הם קראו בשם זה לא כל תפיסה חמדנית של האלהים (לא׳ למשל׳ את החמרנית הסטואית), אלא רק מה שקוראים עכשו בשם ״אינוש״; ורק באיניוש הרעיוני מתחו ביקורת׳ ולא באינוש הלשוני; במליצות כגון ״אבינו שבשמים״ לא פקפק אף אחד מהם: אך את פירושן הרוחני דרשו פה אחד. דחית ההגשמה פירושה׳ כמובן, לא רק העדר האינוש׳ אלא הניגוד העקרוני והנלהב לאינוש, מטעמים מדעיים או דתיים. דחיה זו לא בהכרח מביאה לידי ״הפשטה״. את הפשטת האל הורה, למשל, אפלטון׳ אם אמנם הוא זיהה את האל העליון שלו עם האידיה של הטוב; ואילו אפילו פילון — ומה גם הרמב״ם — לא האמינו באל ״מפשט״, אלא באל ״אישי״ רוחני גרידא. דחית־ההגשמה אינה איפוא אלא שלילה, ופירושה שחרור מתפיסה מוטעית; אבל השחרור הזה חשוב הוא מאד מבחינה פילוסופית; כי רק הוא מעלה את הדתות למדרגת ״דתות בעלות משקל״, (שולץ1) אשר רק עמהן מתחשב הפילוסוף מתוך רצינות. מהיכן בא זיקוק־הדת הזה, דווקא בתוך שני העמים האלה׳ שהשפיעו במדה יתרה על התפתחות הרעיונות והחיים הדתיים שבתרבותנו? היש לחשוב את ההכרה באל לא־גשמי רק ל״חלק אלוה ממעל״, ולראות את אנאכסאגורם ואת אפלטון כתלמידי עם ישראל? או: האם יש להודות כי דק החשיבה המתודית, המדעית שפרחה ביון גילתה את עיני האטשות וכי היהודים, עד כמה שהגיעו בכלל לידי דחית ההגשמה, שאבו -ממעיני הפילוסופיה היונית? או: האם יש לרגש הדתי, הכל־אנושי, לכל הפחות חלק גם בתהליך הזיקוק של הדת? ואם הדבר כן — מהו היחס שבין ההתפתחות האורגנית של הרגש הדתי ובין חוית הנביאים מצד זה, ובין תוצאות החשיבה המתודית מצד זה? כל השאלות הללו״ אם כי ההיסטוריה מורה את הדרך לפתרונן, אינן היסטוריות גרידא, אלא ראויות ל״עיוך במובן הכפול של המלה. א. דת יון העתיקה היתד. אמנם פוליתאיזם, הרחוק מאד מתפיסת־אלים רוחנית או מוסרית, אבל כבד בתוך השירה הנקראת על שם הומיריס c1 שמות הספרים נרשמו בנספח הביבליוגרפי. 147</page><page sequence="2">נמצאו התחלות חשובות לזיקוקה. האודיסיאה — תזזלתה וסופה — מעידה על הנהלה אחידה וצודקת של עניני הבריות. ״אוי להם לבני האדם המאשימים אותנו האלים ואומרים כי מעמנו יצאה הרעה: אבל הם עצמם סובלים מרשעתם״. (132 ואילך) ■״חיים אתם האלים בהד אולימפוס, מאחד שהמחזרים אחרי פינילופה לקו על זדון לבם הרע״. (351 xxiv ואילך) אין כאן להבהיר את ההד שמצאו רעיונות כאלה במשוררים כגון הסיודוס, סולון, פינדארוס ואין לתאר לא את התפתחות ציאוס לאל כל־עולמי ולא את החכמה העמוקה שבדת אפולון הפיתי (כלו׳ הדלפי) המצוד, על האדם ״לדעת את עצמו״. דינו להדגיש את העובדה כי זיקוק הדת התחיל שלא בהשפעת המדע. אבל תמוה מאד, כי דווקא באותו שטח המענין אותנו כאן׳ בפריקת עול ההגשמה, לא נמצאת שום התקדמות מחוץ למחנה הפילוסופים. אמנם מדבר היווני לא פעם על אלים — וכוונתו אל מצבי־הנפש או אל יסודות: לא קל להכריע, אם ארוס הוא אל או התפעלות! מלת היפיסטוס מורה לא פעם על אש! גם אלי־הסערה, שאיאולוס אביהם מסגיר אותם בתוך נודות׳ אינם בני צורה גופנית. ברם לא הוציאו מכאן כל מסקנות שהן על האלים האישיים׳ כדי לדחות את תמונתם האנושית. אמנם לא הקדישו פסלים לאפולון הדלפי! אבל לא המסו מלספר עליו ספורי אהבה׳ כי אמנם ״תפיסת אל שאין לו תהונה, נשארה רחוקה מהרגשת עם יון ומרעיונותיו״ (וילמוביץ 284 1). דק פילוסופים מסויימים יוצאים מן הכלל. ולכאורה יש ללמוד מזה, כי רק הצורך המדעי גרם לדחית ההגשמה. כראשון ש״העיז ללעוג על תרמית הומירוס״, נחשב ביון כסינופנס, באמרו: ״אל אחד, אינו דומה לבני תמותה לא בדמותו ולא במחשבותיו. אילו השוורים והסוסים והאריות יכלו לצייר, היו מציירים את תמונת האלים דומות לתמונותיהם״. ומה גרם להתקפתו הנלהבת? לדעת קיירד לא בא כסינופנס אלא להוציא את המסקנות מתוך ״הפרינציפ המוחלט של אחדות העולם״ שקבעו כבר מיסדי הפילוסופיה היוונית. אבל כסינופנס עלה על חבריו לא במרצו הסיסטמטי, אלא בכשרונו ובנטיתו לבקורת המציאות, ומנהגי בני־האדם ומשפטיהם הקדו מים בכלל. התיאלוגיה השלילית שלו׳ רבת ההיקף והרושם, לא שימשה לו רק מקפצה לתיאולוגיה החיובית, שלא הצליח להלבישה נוסח חד־ משמעי, אלא היא בוצעה ״לשמה״, כמו הבקורת שמתח על האידיאלים המסורתיים של מעמד האצילים. בקורתו התיאולוגית נבעה מנימוקים בלתי תלויים בתמונת־העולם של אסכולתו. בדחותו כל תנועת האל שהיא׳ כותב כסינופנס: ״כי אין מתאים לו ללכת אנה ואנה״. הנימוק הזה גרם לגומפרץ לבת־שחוק: ״הנלחם בהאנשה נמצא כאן״, לפי דבריו, ״הוא עצמו כמאניש את האל, בדמותו אותו לא אל עבד דחוף ומבוהל, אלא אל 148</page><page sequence="3">מלך היושב על בסאו ומנוחתו כבוד״. אבל בצדק ראה ק. יואל דווקא את המאמר הזה כרציני מאה היות והוא מוכיח כי כסינופנס ״תיאר את מהות האל על יסוד הערך הנעלה ביותר״. נקודת מוצא משמשת איפוא לפילוסוף הזה בבקרו את הדת המסורתית לא עמדתו הפילוסופית, אלא אותו הצורך להעלות ולרומם את האלים על כל חולשת בני־האדם, הנותן את אותותיו, כפי שראינו, כבר בתוך השכבות המאוחרות של האודיסיאה. מכאן יש להבין את חרוזיו הידועים: ״חיפאו על האלים הומירוס והסיודוס כל מה שנחשב למחפיר ולמביש בבני־אדם: גניבה וניאוף ומרמה״: הוא מגנה את המשוררים — לא מפני שתמונת־העולם המוניסטית (האחידה) סותרת דווקא את המעשים הללו (האם אלים אישיים בעלי מדות טובות מתאימות לה יותר?), אלא מפני שיראת הכבוד מפני האלים, שכבר הוכרה הכרה עקרונית בעם, דורשת להסיר את השמצות הללו. ואין צורך להוסיף כי מכאן נבעה גם בקורת כסינופנס בסיפורים על אלים שמתו: הלא כבר הומירוס והסיודוס קראו את האלים בשם ״חיי עולם״, אם כי לא כל המיתים העממיים הוציאו מכאן את המסקנות. וכמסקנה כזו יש לראות אף את דחית ההגשמה• כבר בתוך האפוס ניכרת בעליל השאיפה להרחיק מן האלים כל תמונת בעלי־חיים ואף להבדיל בין גופניות האלים לזאת של בני־האדם. הם אוכלים ושותים אך נקטר ואמגרוסיה ן הם מדברים — את לשונם הם• אף־על־פי שהיוונים התנהגו דרך כלל בבזיון גמור לכל לשונות לא־יווניות: מתוך עורקיהם יוצא — לא דם, אלא ליחות מיוחדת במינה. סימנים אלו להבדלה — ביתר דיוק: להרמה — של האלהות על בני האדם משמשים התחלות לדתיותו של פינדארוס, ש״הרגיש באלמות אחידה, שאין לה תמונה, הג לומה באלים הגופניים לאין מספר, להם הקדיש קרבנות ותפלות״(וילמוביץ 130 11). והנה עליו עלה כסינופנס כאיש בקורתי וכפילוסוף משתי בחינות: המדע חייב אותו לעקביות יתרה, והפילוסופיה נתנה לו נקודה ארכימידית מחוץ להערכות ולמנהגים מוסכמים, כמו בעניין ההתחרויות שבאולימפיה, הקדושות בעיני כל יווני, כן בענין הדת ההומירית, שהחזיקו בה דגולי היוונים, הן מתוך שחסו על מסורת אבותיהם, הן מפני שהצורך להגשמה אמנותית שקוע היה בנפש כל יווני. יותר ברורים עוד הם נימוקיו של אמפידוקלס. ״אין לאל ראש בן־אדם ממעל לאבריו! לא יורדים לו שגי ענפיב מעל גבו: אין לו דגלים וברכים מהירות, אין מבושים שעירים: אין כאן אלא רוח קדושה, אין לתארה, העוברת חיש ברעיונותיה המהירות את כל העולם״. תורה זו אינה מתאימה כליל לתפיסתו הפנתאיסטית, אלא הוא עצמו קשר אותה אל האמונה באפולון הפיתי, שלא היה לו פסיל, כמו שהזכרנו: ובצדק ראה וילמוביץ (35 11) את חרוזיו כנוסח חדש של אמונה זו המתאים לאופיה• 149</page><page sequence="4">הקרע הזה בין התיאולוגיה המדעית גרידא׳ הפיסית׳ של אמפידו־ קלס לזאת הדתית, שלא באה אלא להרחיב ולהשלים את זיקוק הדת הפולחנית, — הקרע הזה דוגמתו נמצא בתורת־האל של כמה הוגי־הדעות שביוון. אבל לא אפלטון, אריסטו והסטואיים יוכלו לענין אותנו כאן: דייגו עכשיו לרמוז׳ בהתאם אל מטרת מחקרנו, על נואם עממי חשוב שהשפיע על חוגים בלתי־פילוסופיים, דווקא במזרח: אפיקטיטוס. הוא היה סטואי׳ והסטואיים האמינו — לא כהאנשת האל׳ אבל בחמרנותו: ״האל הוא פניומה שכלית, אשית (מגזרת אש), אין לה צורה, אבל מסתגלת לכל דבר״. אך אפיקטיטוס וחבריו הסטואיים העממיים מקרבים את מושג האל הפנתאיסטי׳ החמדני לזה התאיסטי, הרוחני של הדת הזקוקה, מבלי לקשור אותו בתורת הטבע של האסכולה• עובדה זו׳ כי המציגים העממיים של הסטואה התקרבו לתפיסה הרוחנית יותר מן המדעיים. מחכימה היא לכל השואל על נימוקיהם. דחית ההגשמה בתוך הפילוסופיה היוונית אינה תוצאת הרעיון המטאפיסי, אלא פרי העקביות המתודית המוציאה את המסקנות מתוך השאיפה הדתית, מבלי להתחשב יותר מדי במסורת ובצורך האמנותי של עם יון: וההשכלה העממית, בדרשה מושג־אל פחות מוחש, הרחיקה לכת אפילו מן המדעית במובן המדויק של המלה. אם הרגש הדתי תרם,,איפוא תרומה ניכרת לזיקוק הדת אף בתוך עם יון, מיסד המדע — מה היתד. תרומתו בעם ישראל, העם הקלסי של צמיחת האמונה י האם היה זקוק אף כאן לעזרת החשיבה המתודית? או אם עצר כוח להוציא מאליו אח ההתנגדות להגשמה? כדי שנתקדם מן המוסכם אל מה שניתן למחלוקת, ישמש לנו נקודת מוצא לא המקרא, אלא מאמרים חד־מובניים של חכמי האגדה. אין ספק שהם דחו את ההגשמה — הן בקוראם את האלהים בשם ״מקומו של עולמי־ או ״רואה ואינו נראה״ (מרמורשטיין), הן בפרשם הוראה רוחנית כמה פסוקים ״המדמים את היצירה ליוצרה״ (מדרש תהלים׳ א. ד׳ ועוד). לשם כך הביאו לא פעם פסוקים שכנגד׳ אבל לא כדי למצוא, כדרכם בעניני הלכה, הכרעה בין ״כתובים המכחישים זה את זהי׳ אלא כדי להתאים לגמרי את הפסוק המגשים לחברו: ואף בלאו הכי הוציאו כמה הגשמות מידי פשוטן. את המלים ״בצלמנו כדמותנו״ פירשו: או במובן ״דמות המלאכים/ או בהוראה רוחנית גרידא, כיסוד התחייבותם ללכת בדרכי האל (בראשית רבא ח, יב): ואצ״ל שלא עלה על דעתם שיימצא מי שיבין את המעשה הכנסת־אורחים של אברהם אבינו, כדרך מקצת האליגוריסטים שבאלכסנ־ דדיה (ומכל שכן לא כדרך דוב המפרשים החדישים), כאילו הקב״ה בכבודו ובעצמו סעד על שולחנו של בן־תמותה! דחית הגשמה כזו דרשו חז״ל גם מן המתרגמים: מפגי כך אמרו: ״המתרגם פסוק כצורתו, הרי 150</page><page sequence="5">זה בדאי״. 3) גם התרגומים, מן השבעים ואילך׳ נוטים לתרגם את התגש מות שלא כמשמען. אם גם ״תקוני סופרים״ מספר מעידים על דחית ההגשמה, נניח בתיקו. מקומות מעין אלה מוכיחים — אמנם לא את השלטון המוחלט של תפיסה רוחנית ללא יוצא מן הכלל, אבל את הפצתה הניכרת• נום נשארת השאלה, אם דחית ההגשמה יצאה מכחות לא־מדעיים• כי לדעת חוקרים מספר חרשו היהודים שהתנגדו לאינוש, בעגלת יון. גונקל, למשל, כותב בפירושו על בראשית אי, כ׳! ״הרעיון האומר כי האל אינו גוף, דורש כח הפשטה כזה, שלא היה אפשר לעם ישראל הקדמון להשיגו׳ ולא הושג אלא על ידי הפילוסופיה היוונית״. מתוך הסתייגות מה הוא כותב במקום אחר: ״כמו אלי כל העמים הקדמונים, תואר גם אלהי ישראל לא כרוח בלתי־גופני; ההסוס לציירו משותת לא כל כך במושג־ אל רוחני, שנמצא בעצם רק מן הפילוסופיה היוונית ואילך, אלא בהכרת כבוד עצומה מפני האל: אל מי תדמיוני ואשוה״. גם געסבורגר התקרב לדעה זו! הוא מודה אמנם כי התרגומים הראשונים, בדחותם יחסים ישרים בין האלהים לבריותיו, לא הושפעו מיון! אבל הוא משער, כי לתרגומים האחרונים, בייחוד הבבלים, גרמה החכמה היוונית לדחית ההגשמה — אע״פ שהוא מודה ומדגיש, בי על תרגום השבעים לא פעלה הפילוסופיה היוונית כלל! אבל שני החוקרים הללו לא מצאו לנחוץ לערוך חקירה מתודית על השאלה, אם השפעת הפילוסופיה היוונית בכלל והשפעת הזרמים המתנגדים להגשמה בפרט על חכמי המשנה והתלמוד נמצאת בגדר האפ־ שרות. הדגשת עובדות מעטות תספיק כדי לברר את השאלה, החשובה לא רק מבחינת הנושא של המאמר הזה. ״לא עמדו פילוסופין בעולם כבלעם בן בעור וכאבנימום ־(או: אבנימוס) הגרדי״ (ב״ר סה, כ). אם כיוונו במאמר הזה אל איזה ?Euvojxo או ;E1&gt;c6vt&gt;no שאינו ידוע כלל למתארי הפילוסופיה או אל Oivonaos איש גדרה, נקרן קטן, שהתקיף בספרו ״תרמית הממרים״ את כל דת חיובית שבעולם — על כל פנים ברוד, שתורת הפילוספים הראויים לשם זה לא עשתה שום רושם על חז״ל: לפיכך אינו מקדה, כי את שמות אפלטון ואריסטו (ואצ״ל כסינופנס ואמפידוקלס.) לא העלו על פיהם, בניגוד גמור לפילוסופים של ימי הכינים, ואפילו לא ידעו, על שם מי נקראה אסכולת ה״אפיקורסים״. אמנם חולחלה לתוך עולמם, ״החכמה היוונית״ בעקיפי עקיפין• אבל הן המיתים של אפלטון, שפירשו אותם (לא הם בלבד) כמשמעם׳ הן תורת אפיקורוס על אלים בגי צורה אנושית, שאולי ידועה היתד. לחז״ל, עלולים היו דק להדק ולאשר את האמינה בהגשמה. נשארת איפוא רק הסטואה. תורות מנהיגיה המדעיים׳ אילו חדרו גכלל אל תוך העולם הרוחני של אבותינו׳ היו גורמים שיודו 151</page><page sequence="6">בחומרנות האל׳ כדרך טרטוליאנוס תלמיד הסטואיים׳ או שיתנגדו לאסכולה זו לחלוטין, כדרך קלימנס וטאטיאנוס. יותר ידועים היו בארצות המזרח הנואמים העממיים, דעותיהם היו דומות לאלה של אפיקטיטוס שבארנו ומתקרבות יותר לאמונה באלים אישיים. אבל אף הנואמים הללו &lt;עד כמה שלא כפרו לחלוטין בכל דת חיובית, כמו Oivonaos נשארו׳ כמובן, פגאנים: אף אפיקטיטום אמר: ״הלא אל אתה האדם״! (33׳ 17 ו!) ומכאן מתברר׳ שנמצאו הקבלות רבות בין האנשים הללו ובין האגדה כמעט רק בענינים מוסריים, אבל רק אחת, עד כמה שידוע לי, הנוגעת בתפיסת האל: מאמר חז״ל ״מה הקב״ה מלא כל העולם כולו׳ אף הנשמה מלאה כל הגוף כולו״ דומה לתורת הסטאויים שאמדו כי הפנוימה האלהית ״חודרת״ את הכל, כשם שהנפש חודרת את הגוף. ואם כי ״חדירה״ זו מובנה הוא פנתאיסטי, — מי שמודה, שחז״ל כבר באו מאליהם או מתוך מסורת אבותיהם שבידיהם אל תפיסת־אל רוחנית, יראה אולי כאפשרי, ששמעו מאמרים סטואיים כאלה וראו בהם משום חסידות אוה״ע, אע״פ שדרך כלל ״הפילוסופיה״ היתד. חשודה ומאוסה בעיניהם! כי דרך בני אדם היא, לברור להם בין הזרמים שבסביבתם את המתאימים לתפיסתם ולפתור אותם בהתאם אל דעתם הם. אבל אילו ההגשמה באה לרבותינו בירושה, כדעת גונקל — כיצד להבין, כי בחת דווקא באותו הזרם הזעום שהתנגד למסורת זו, וכי הוא היה כדאי לסחוב את מסירותה הנלהבת לאמונת אבותיהם ? אבל: אם רבותינו לא שאבו ממעיני המדע, כיצד להסביר את העובדה׳ כי ביון שימשה החשיבה המדעית — לא אמנם יולדת׳ אבל ״מילדת״ (במובן הסוקרטי של המלה) של תפיסת־האל הרוחנית׳ ואילו קהלת יעקב הוציאה לאור את הרעיון הזה׳ לכל המאוחר בתקופת חז״ל׳ ״בטרם תבוא אליה המילדת״ י על שאלה זו אין ״להשיב כהלכה״, אלא מאחר ש״נשאל כעניך. לא זה הוא התמוה, כי הדתיות עצרה כוח בישראל לפעולת־זיקוק כל־ צדדית, אלא׳ כפי שראינו׳ העובדה שביון דחתה הדתיות את פשעי האלים והתקרבה לתורת האחדות — ורק מפני דחית ההגשמה נרתעה (ע״ל עמי 2). את העובדה הזאת יש לפרש — ראשית מתוך כך שהנטיה להעלות את האלים על בני האדם (ממנה יצא כל זיקוק הדת) לעולם היתה מוגבלת ביון: אלי העם, ואפילו אל הסטואה, לא היו שוגים בחומרם מן הבריות! ולא אפיקטיטוס בלבד הצהיר׳ כפי שהזכרנו, ״אתה אל״, אל ״הסטואיים הקדמונים זיהו את החכמים בעדכם לציאוס, וסיניקה אפילו אולי מעלה אותם עליו״ (ברט)! יש איפוא משום קורטוב של אמת בדברי אוטו האומר׳ כי האלהים לפי דעת היוונים הוא, ״הזהה לגמרי״ ולא ״השונה לגמרי״ כמו בדתות המקראיות. שנית מצאה לה תורת ההגשמה עזר חזק באמנות׳ בשירה ובפסלות. אפשר היה ליחס לגופים היפים הללו 152</page><page sequence="7">נפשות יפות (דווקא בלשון היוונית ה״יפה״ הוא ״הטוב״ המוסרי), וגם להשליט עליהם אל אחד: אבל מן הנמנע היה לדחות את ההגשמה מבלי לחתור תחת האמנות: וזה כידוע כלל גדול בהיסטוריה, כי כל אמונה מחזיקה מעמד דווקא הודות למנהגים וליצירות שנתבססו עליה ואין העם רוצה להשתמט מהם. המעצור הזה היה נעדר לגמרי מדרך רבותינו, ומתוך יראת הכבוד שלהם הבלתי מוגבלת ראו כ״אי־אפשרי״ להעביר על בורא העולם את ״בתי־החומר״ של בני תמותה. אבל התנאים הללו לדחית ההגשמה נתקיימו, ללא ספק׳ כבר בתקופת המקרא. האם מסתברה הדעה׳ כי דת ישראל הוציאה את המסקנות מאותה יראת הכבוד, רק בתקופת חז״ל ו״אחרי בלותה היתד. לה עדנה״? על שאלה זו יהיה מי שישיב בהן, בטענו, כי בזמן בית שני ניכרת ״נטית מה להפשטות״, דווקא בכינויי האל. אבל כשם שההגשמה הלשונית אינה מורה בכל המקרים על, הגשמה עיונית, הוא הדין, כמובן, בהפשטה. הכינויים החביבים ביותר על חז״ל, כגון הבורא, הרחמן (רחמנא), הקדוש ברוך הוא, ועוד רבים, מוכיחים את העובדה (המובנת מאליה לכל מי שנתן את עיניו בתפלות שסודרו ע״י חדל) שאלהים נשאר האל החי, ד״,אישי״ של המקרא: ואין בדרך חשיבותם משום כח הפשטה, במובן הפילוסופי של המלה, שעלול היה להרחיק מן ההגשמה. אדרבא! אותה עצמאות נגד השפעות הסביבה הפגאנית, שדחית ההגשמה דורשת אותה — האם היא נמצאת בחז״ל באותה מדה כאשר בגאוני המקראי מאמריהם השכיחים כל כך על האל הסובל מן הגלות ומשאר היסורין שבאו על עם ישראל, אם כי לא מתוך רצינות גמורה נאמרו — האם יש להכחיש כי הם מורים על הרושם שעשו עליהם השקפות עממיות שקשרו את גורל האל בגורל ״עמו״, השקפות מהן נזהרו הנביאים? וגם בענינים מעשיים התקרבו, כידוע, ל,/דרכי האמורי״ הרבה יותר מאשר התורה! חלילה לנו מזלזל במקוריותם ובכשרונם היוצר של רבותינו הצנועים והענותנים, שלעולם לא התפארו בעצמאותם, אלא העניקו לקדמונים לא פעם את פרי רעיונותיהם. אבל — אם בני נביאים היו, נביאים (וגדולים מן הנביאים) בודאי לא היו. הדין נותן, כי כבר הענקים שהם שתו מימיהם, עשו את הצעד המכריע והגיעו לידי ההכרה ההרגשית של הסתירה שבין יראת־ הכבוד הדתית ובין האינוש הגופני. שאלה אחרת היא, כמובן, אם סימני הרגש הזה נמצאים כבר בין קטעי הנאומים הנבואיים שנשארו בידנו. כי אמנם אפשר, ש״ד׳כח הער״ הדורש תפיסת־אל טהורה, ״כבר נקבע עד שלא זכה לנוסח מל,א״: בייחוד ״אין דדך המקרא להגדיר את מהות האל, מפני שהיתד, חיה כדבר המובן מאליו ברגשי העם״5 רק במקרים נדירים מזדקרים רגשי הנביאים מתוך דבריהם (ר. אוטו 138 וכוי). 153</page><page sequence="8">כ״חלון מקרי״ כזה, בעדו אנחנו משקיפים לתוך תפיסת־אל רוחנית של הנביאים, ראו חוקרים מספר את דברי ישעיה (לא, ג): ״מצדים אדם, ולא אל, וסוסיהם בשר ולא רוח״. ״מהי איפוא האל״, שואל ד. אוטו (שם): ״האם אדם, אפילו בצודה יותר נעלה ? לא׳ אלא דבר שונה לגמרי. ועצמותו רוח! הפכו של רוח הוא בשר, ובשר לא רק סוסי מצרים הם, אלא כל הנברא, והאדם בכלל״. אבל במקרא מדובר לא על ״עצמות״ האלהים, אלא רק על כחו הנעלה לחלוטין על כח בני־האדם, כשם שהרוח, מקוד החיים (יחזקאל לז, ט ועוד), נעלה על הבשר, סימן החולשה (ישעיה מ, ו? תהלים עח, לא ועוד). משם אין איפוא ראיה לתפיסה ״רוחנית״ במלוא מובן המלה. ואכן יש לדברי כסינופנם מקבילה ענינית ומלולית בדברי אותו הנביא אשר אין כמוהו מביע את רגשי הרתת מפני האל ״היושב על חוג הארץ ויושביה כחגבים״. לדברי הפילוסוף האל ״אינו דומה לבני תמותה לא בדמותו ולא במחשבתו״ (r!T0unv o^oiiog׳ovte§e(j.(x; {h n a ף 0 oftre v)! החוזה מכריז: ״מה דמות תערכו לו? כי לא מ ח שבותי מחשבותיכם״ (ישעיהו מ, יח: גה, ח). ודברי היווני אפילו יצאו ללמד על אלה של היהודי. כי אמנם מלת ״דמות״ דומובנית היא: משמשת היא לא רק בהודאה מפשטת (״דמות פניהם״ יחי א, יט) אלא גם במוחשיות (״דמות המזבח״ מלכים ב, טז, י): ומפרשים מספר סברו, כי הנביא נלחם אך ורק בעשית פסילים, עליהם הוא מלגלג (״הפסל נסך חרש״ מ, יט וגוי). אבל כסינופנס מוכיח כי הראיות הללו אינן חותכות: הלא אף מלת 05^8 דומובנית היא, באותו אופן כמו ״דמות״: גם הוא, בדברו על צלמים שהשוורים והאריות היו עושים אילו היו עלולים לכך, רומז אל הפסילים: עם נל זאת מורה המשך הענינים ללא כל ספק, שגם אינוש דמיוני פוגע לפי דעתו בכבוד האל. והוא הדין בנביא. הפסוק ״אל מי תדמיוני ו אש ו ה, יאמר קדוש״ פירושו, כי כל ״העורך״ את האלהים לבריותיו מכל מזינה שה׳־א (ובחינת הצורה בכלל), אינו מכיר בכבוד האל ה״קדוש״, כלומר ״הנורא, הגעלה על העולט ואין דומה לו״ (Begrich). וגם בהמשיכו ובאמרו ״למי תדמיזני ותשוו, ותמשילוני ונדמה״ (מו, ה), הוא הבין את מונח הדמוי לא רק במובנו המוחשי, אלא אף ברוחני: לפיכך בהתקיפו את ״העורכים דמות לאל״ (מ, יח) נמצא ממצה את ההוראה הכפולה של המלח, כשם שדווקא הוא מבליט, למשל, את ההוראה המשולשת של מלת ״בחירה״. העלאת האלהים על כל ״אינוש״, מבחינת צורתו ורעיונותיו, היא איפוא הצד השוה בין החוזה להוגה־הדעות. אבל לא פחות ראוי לתשומת הלב הוא ההבדל שביניהם, הנובע משני מקורות. הראשון הוא ההפרש המתודי. ״לא פילוסופיה אלא הרגשה (sense) 154</page><page sequence="9">דתית של המתאים — אם תייחס אותה להשפעת דוה״ק אם לא — גרמה לנביאי ישראל להרחיק מן האלהות את בל הסגולות המיתיות כגון צורה מוחשית ועוד״. משפט זה (ביואן 20) מוצדק הוא דרך כלל! כי אע״פ שגם כסינופנס התחשב במה שמתאים לאלהים׳ בהוכחותיו הוא סומך אך ורק על המדע־ הוא מסכם את שני סוגי העליונות, הגופנית והרעיונית, בחרוז אחד, בעוד שהנביא מזכיר את האחת בהתחלת מגלתו ואת השנית בסופה, עד שתהיה ההכרה באל הנעלה על בריותיו ל״אטבא דספרא״ המאחד את דבריו. זמ משכנע אותנו ע״י הוכחות חריפות (״אילו ידעו השוורים לצייר, היו מציירים את האלים בדמותם״), וזה נוגע עד לבנו — בהתאם אל המשל המפורסם שמשל ר׳ יהודה הלוי (כוזרי ה, טז), על המומחה לתורת המשקל שיוכל להורות את כל בני האדם — והמשורר ״המקדיח ניצוצות בנפש חבריו לרגש״. וההבדל השני נמצא בעמדת שני הגדולים למסורת עמם• שניהם מודים את עליונות האל המוחלטת; דחית ההגשמה אינה אלא חלק של התודה המקיפה הזאת. אבל הפילוסוף מתנגד לפולחן המסורתי שהוגש לאלים רבים בגי תמונה אנושית, והוא מתקיף את הומירוס ואת הסיודוס על ש״חיפאו על האלים, מה שנחשב לחרפה ולבושה בבני האדם״. ואילו הנביא בא לאשר את תורת־האל הידועה ייעמו(״הלא תדעו, הלא תשמעו, הלא הגד מראש לכם״) ולפתור על יסודה את קורותיו בהווה (כפעולת האל הכל־יוכל) ואת תפקידו (״לספר את תהלתו״). בעוד שכסינופנס הכה את דת י-ון הרשמית מכות שלא היתד, להן תרופה, סומך הנביא על שני עיקרים המבדילים בין ישראל לעמים: סיפור מעשה בראשית על ידי האל האחד ואיסור הפסילים! משניהם יוצא הניגוד היסודי בין עמו ״יצור האלהים״ ובין אומות העולם ״יוצרי אלהיהם״. ויסוד שניהם משמשת האמונה באל זה שאין ״לדמות אליו״ את בריותיו, לא בצורתן ולא במחשבותיהן. ועכשיו אפשר לדון על השאלה, אם שני הגדולים, הפילוסוף והנביא, אולי התפעלו זה מזה. אין לראות, כמדומני, משום הכרח לדעה זו! האפ שרות קיימת! שניהם היו בגי דור אחד בעדך! וכסינופנס במסעיו הגדו־ לים התענין דווקא בענינים דתיים: את דרך הכושים לתאר את אלהיהם, למשל, ידע. דק זה נעלה על כל ספק, שהנביא לא למד מן החכם — ראשית ,מפני שהוא עדיין לא קשר את שתי חוליות השלשלת, את עליונות האלהים על דמותנו ועל רעיוננו, — שנית, מפני שהוא עצמו מעיד, שהוא בא לא כדי להכניס לתוך עמו חכמת בני־נכר, אלא אך ורק להדגיש ולהבליט את תורת עמו המסורתית. ואמנם יש בידינו כדי לאשר את היסוד ההיסטורי הזה של הכרזת הנביא• אותה ההתמרמרות נגד כל אינוש שהוא הניכרת בדברי הנביא, היא מדברת גם מתוך הפסוק: :ונשמרתם מאד לנפשתוכים כא לא. ראיתם 155</page><page sequence="10">בל תמונה״ (דברים ד, טו). לא יוכל היות פירושו: ״יש תמונה לאלהים, דק אתם לא הצלחתם לראותה״! כי הדי מרעיון נזה לא היה אפשר להוציא את המסקנה ״פן תשחיתון ועשיתם לכם פסל״ (שם׳ יג); אלא הנוסח הכפול (יב) והנמרץ מוכיח כי ״כוונת הנואם היא להדגיש את רוחניות האל ולהוציא את ההגשמה״ (ריידר)! ובצדק דן אחד המומ חים הגדולים להיסטורית הדתות, כי ״מכריע היה לחינוך הדתי של האנו שות שעם ישראל מחה נגד כל פולחן שהוא של הפסילים — לא במקרה כממשיכים באיזה פולחן אנימיסטי, אלא כמתנגדים מתיר כוונה לאלילי שכניהם״ (אד. ליהמן). עד כמה חדר הסירוב הזה נגד האנשת האל לתוך נפש העם — על זאת מעיד עד ״המסיח לפי תומו״ ומפני כך נאמן הוא ביותר: שימוש הלשון. בין הלשונות המפותחות לא נמצאת אף אחת שאיגה יודעת את מושג ״אלה״׳ פרט ללשון המקרא: עשת: דת נקראת ״אלהי הצידונים״ (מלכים־א יא׳ ה). זכתה אמנם ״מלכת השמים״ למקטרים ולמקטרות (ירמיה מד׳ טו וגו׳)! אבל אף הם ידעו, גי אלתם מרחוק באח ולא ראו אותה כבת־זוגו של אלהי עמם. כשנזכור את מלוא־ההיקף של אגדות־ האהבה בכל הדתות האליליות (וגם את תאורי הנזירות הנוצריות על הששון המיסטי של החופה השמימית) — וכנגדם את החסרון הגמור של סיפורים כאלה בכל ספרות ישראל, יש כאן אישור מלא לעדות הלשון שראתה את מושג האל ואת הכנוי המיני כסותרים זה את זה! בכל מקום שהאלים תוארו כדומים לבני־אדם׳ ציירו גס את תכונותיהם המיניות! העברית היתה מתארת את האל כגבר — אלו היתר. דואה אותו כאיש! אף כאן באות איפוא העובדות לאשר מה שהדין נותן: כשם שכסינופנס צדק בהלחמו בהומירוס׳ כן צדק הנביא בהשענו על מסורת עמו. לא נמצאת בכל היהדות המקראית מעין דוגמטיקה׳ האומרת במלים יבשות כי אין לאלהים כל מראה שהוא! לא נמצאת תיאולוגיה מדעית (דוגמת היוונית) המוכיחה כי ההגשמה סותרת את תפיסת־העולם המוצ דקת. אבל נמצא הרגש הער והבהיר בזה׳ כי כל המדמה את הבורא לב־ ריותיו ברעיונותיו, ולא בביטויים גרידא, פוגע הוא בכבודו. והרגש הזד. נמצא לא במקצת הגדולים בלבד, אלא התחיל גם לפעול על המון העם, בניגוד ליון. ג. כי הבהרת הנימוקים שהביאו לידי התנגדות להגשמה, נותנת לנו להבין יותר עוד את ד. ה שפעה, בד. זכתה ביון ובישראל במשך הדורות. ביון נמסר הטיפול ברעיון־האל הזקוק אך ורק למדע: הוא הלביש אותו נוסח ברור וחיובי ובמשך הזמן קשר אותו בתורותיו על הטבע, על המוסד ועל ההכרה! בדרך זו הגיע המדע לידי אותם ״המופתים למציאות 156</page><page sequence="11">האל״, מקצתם משמשים לשכנע אף אותם בני אדם שבנפשם לא דלק ניצוץ הדת. אבל הרעיון המדעי הזה לא היה יכול לפעול בכיוון חיובי על החיים הדתיים• פילוסופים דתיים כגון אפלטון, פוסידוניוס, אפיקטיטום מצאו במדע אישור לחויתם! אבל על דת האבות לא השפיע לטובה. לעולם לא עלתה היא על השיא שהעל! ה עליו פינדרוס ואיסכילוס (וילמוביץ 138 11)! הפילוסופים׳ משעה שהכירו באחדות של כל חיי־ הטבע, אם כי החזיקו בשמות כגון ״אל״ או ״ציאוס״, אבדה להם אישיות האל (שם 1350)! הפולחן נתרוקן! חגי־יוליאנוס היו ללעג (שם 302 ו). גם בישראל לא נחלה דחית־ההגשמה נצחון גמור. אמנם, ״תמונות של אלהי־ישראל לא נמצאו! אם יש לראות את העגלים שהעמיד ירבעם כפסילים או כבסיס לאל (בלתי נראה) או ככותרות המזבח, מוטל בספק״ (המפל 265). אבל עוד לרמב״ם (ה׳ תשובה ג, ז) שמנה בין המינים את ״האומר שהאל גוף ובעל תמונה״, השיב הראב״ד! ״למה קרא אותו מין! וכמה גדולים וטובים ממנו הלכו בזו המחשבה לפי מה שראו במקראות ויותר ממה שראו בדברי האגדות המשבשות את הדעות״. גם במשך המערכה שנתלקחה על ״ספר המדע״ ו״המורה״ נזכרו בין המתנגדים לרמב״ם אנשים מספר שהודו בהגשמה• אבל נימצא ״מוציאים את היין וקולטים את השמרים״, אילו נעלים את עינינו מן ההבדל העמוק שבין שלטון ההגשמה שביון ובין הסימנים שנתנה בעם ישראל. רק מאמרים שבעל־ פה המודים בהגשמה, נשמרו לנו על־ידי אוהדי הפילוסופיה! ההגשמה לא זכתה להגנה רצינית, כמו באסכולת אפיקורוס! אפילו הראב״ד, אוהד הקבלה, הראה ע״י דבריו על ״האגדות המשבשות את הדעות״ שלא כלל את עצמו בתוך התמימים שהגן עליהם מפני האשמת־מינות האיומה! הרמב״ן׳ שהושפע יותר עוד מן החכמה הנסתרה, כותב: ״אם תפסו על הרב מפני שכתב שאין למעלה צורה ותבנית — הנה זה דבר שכתוב בתורה ושנוי בנביאים ומשולש בכתובים זכו׳״! ואף מקצת המתנגדים לרמב״ם, אם כי החזיקו בזה ״כי השם יושב בשמים וזה עיקר מעלתו״, מ״מ ״חלילה להם מלדמות לבורא יתברך ויתעלה דמות וצורה ויד ורגל או שאר איברים האמורים בפשט המקרא, ומעולם לא דברו זה ולא עלה על לבם זאת״. העובדות המעטות הללו, שיש להסתפק כאן בהזכרתן, יש בהן כדי להוכיח, כי דחית ההגשמה לא נצטמצמה כלל בחוג הפילו־ סופים! ומתאים הוא למסקנה זו, כי תרגום אונקלוס, המוציא מידי פשוטן את רוב המליצות המגשימות, נתקבל (כנראה במשך תקופת הגאונים) כתרגום רשמי. גם תורת־האחדות הנאואפלטונית השפיעה — לא רק על אנשי מדע כגון רב סעדיה גאון והרמב״ם, אלא אף על בעלי חסידות רגשית, כגון רבינו בחיי ור׳ יהודה הלוי, מפני שהשתרשה ברגש הדתיות המסורתית! והוא הדין עד כמה שניתן לי לדון, במקצת המקובלים. תוצאותיה הקיצוניות, כגון דחית תוארים רוחניים משובחים, לא מצאו 157</page><page sequence="12">כל הד שהוא מחוץ לחוגי המשכילים! אבל תפיסת־האל הרוחנית של הפילוסופים היהודים זכתה לנוסח דתי׳ הרגשי׳ למשל׳ בשירים כגון ״שיר היחוד׳,׳ ״כתר מלכות״ ו״יגדל״! ובעוד שאת ההימנום של קליאנתס הסטואי על ציאום׳ שמלבדו לא נמצא מזמור פילוסופי ביון, לא קראו אלא הפילוסופים, מצאו להם השירים היהודים, סוף כל סוף, מהלכים לתוך הפולחן הרשמי. הניגוד הפאראדוכסי הזה בין השפעת הפילוסופיה היוונית על מולדתה היא ובין זאת שזכתה בה בתוך עם ישראל, מפתיע הוא — לכאורה בלבד. כי כשמקרבים גר לפתילה, השלהבת עולה כפי השמן הנמצא בתוך המגורה. המשפט הדוגמטי ״אין לו דמות הגוף ואינו גוף״ קיבל את נוסחו אמנם בעזרת המדע היווני. אבל ההמשך ״לא נערך אליו קדושתו״ רומז בפירוש אל הפסוק ״מה דמות תערכו לו״, המעלה, כפי שראינו, את האלהים על כל דמיון לבריותיו! ואין לראות כאן משום רמז שירתי בלבד! האמונה באל שאין לו צורה, לא היתד. מתקבלת על דעת הקהל בביטויה ״הברור״׳ לולא היתה חיה בביטוי ״סתום״ בספרות הסמכותית וגם השתרשה בדתיות עם ישראל המבוססת על תורת נביאיו. ד. למסקנותינו מתאימה העובדה כי ההגשמה הלשונית ״תופסת מקום מוגבל מאד במקרא, וגם במקראים המעטים שבהם היא בולטת בעליל, אינה מקפחת כל כך את עליונות האלהים המוחלטת״ (איכי־ודט 4 K11 ודווקא השוואת ישראל ויון מבליטה את אופי המקרא. ברם! סימני. ההגשמה הלשונית נמצאים ללא ספק! כיצד איפוא לישב את העובדה הזאת על יסוד ההכרה׳ כי האינוש הרעיוני היה נדחה במקומות מספר כבד בתקופת המקרא י נפלו כידוע חילוקי דעות בין החוקרים על פירוש הביטויים וה־ סיפורים המגשימים! אבל השאלה ששאלנו מוצדקת היא לפי כל הדעות. לדעת מקצת החוקרים׳ זב. יעקב בראשם, ״אין ספק שבמקרא, עד כמה שדגולי העם מדברים, מתחלתו ועד סופו אין האלהים אלא עצם רוחני גרידא, אין גוף לו ואין דמות. ביטויים כגון עין ה׳, אזנו ועוד אי אפשר להמנע מהם׳ אם רוצים אנחנו בכלל לדבר על פעולתו, בזאת הסכימו כל מורי דתנו בעלי הסמכות, ולטעמיהם הפילוסופיים מתאימים לגמרי העובדות האכסיגיטיות״. אבל הפילוסופים הללו כולם עמדו מתוך רצינות רבה על השאלה, למה דיברה התורה ״כלשון בני אדם״! ועוד נזכיר ונבחון את תשובותיהם. חוקרים מספר׳ כגון קאסוטו׳ הסכימו לאלה הראשונים בזה שהנבי־ אים עצמם השתחררו מכל הגשמה שהיא. אבל מקצת הביטויים המגשימים פירשו — לא על יסוד הצורך הלשוני, אלא בדרך היסטורית באמרם׳ 158</page><page sequence="13">כי המקרא השתמש בסיפורים שהיו מבוססים על הנחת האינוש? ואע״פ שהוא סיגל אותם לתפיסתו׳ לא בכולם טשטש לגמרי את סימני ההגשמה שהיו נמצאים בהם. אבל הסברה הזאת עלולה היא לכל היותר להקל מעל קושי השאלה׳ ולא לפתור אותה: כי הרי אינה הולמת את הפרקים אשר רק המספרים אחראים עליהם׳ כגון חזיונות הנביאים. נפוצה מאד היא דעה שלישית הרואה את ההגשמות הלשוניות רובן ככולן כסימנים להגשמה הרעיונית, ואומדת כי הנביאים עצמם נשמטו רק לאט לאט מן ההגשמה׳ כשם שדת יון הלכה ונזדככה מן האיליאס ועד פינדרוס. אם שתי ההנחות הללו צודקות, יוצאת מהן המסקנה׳ בי הביטויים המגשימים הלכו ונתמעטו! ואמנם מאמין׳ למשל׳ גונקל (1369) בהתפתחות כזו, עד כי בתקופה ההלניסטית, ״חדלו האינושים״. אבל ההתמעטות הזאת לא נמצאת למעשה בספרות עם ישראל. עוד ספר דניאל (ז, ט וגר! י, ה) מדבר על ״עתיק יזמין לבוש הבדים״! האינושים הנועזים ביותר (כגון ״הקב״ה מניח תפילין״) נמצאים באגדה החפשית! וגם האגדה הדרשנית׳ הסומכת לכאורה על המקרא׳ מוציאה לאמתו של דבר פסוקים מספר מידי פשוטם כדי להכניס לתוכן הגשמות. ואין להב־ דיל בין אסכולות של מגשימים ושל דוחי ההגשמה! אותו ר׳ עקיבא׳ למשל, שדרש את הפסוק ״ כי לא יראני האדם .וחי״ בדרך הסותרת לגמרי את האפשרות להביט אל האלהים (ספרי, במדבר קג)׳ דשם שלושה דברים שהראה הקב״ה למשה ״באצבע״ (מכלתא פ׳ בא, א בהתחלה). ולא זו בלבד שלא נמצאת בתקופת המקרא והתלמוד אותה מחלוקת בין המחזיקים בהגשמה ובין הדוחים אותה, הניכרת בימי הבינים, אלא בתוך ההגשמות עצמן באה לידי גילויה דרכם להירתע מן ההגשמה, ומופיעה אותה יראת־הכבוד המשמשת יסודה. המדרש מורה עליה על ידי ביטויים כגון ״כביכול״ או ״אלמלא מקרא כתוב, אי אפשר לומר כן״. ונשוה נא את ההגשמה הגהדרה ביותר באפוס היווני (איליאס א 528): ״דבר קרוניון וירזם בגבות תכלת של פלד, נעו קוצרת האמברוסיה העוטרות לקדקד המלך! גלשו מראש חי־עולם, וירגש אולימפוס הנשגב —״ ואת חזון ישיעה ו, א וגוי: הנביא אינו מדבר אלא על ״שולי״ האל, ״המלאים את ההיכל״! גם בחזון ״אצילי בני ישראל״ לא תואר אלא על מה שנמצא ״תחת רגליו״ (שמות כד, י). גם יחזקאל מדבר רק על ״דמות כמראה אדם עליו מלמעלה״ ואף מוסיף ״מראה הנוגה סביב, הוא מראה דמות כבוד ה׳״ (א, כו: כח), כאילו הוא מדחיק את דמיון השומע מלתאר באופן חושי את המראה הזה. השואה זו של ההגשמות הכנות, המיתיות שביון, המבוססות על האמונה באלים גשמיים, לסיפורי המקרא ולחד יונותיו מזכירה היא את דברי חז״ל (סנה לח, ב)! ״כל מקום שפקרו המינים, תשובתן בצדך (למשל: המקרא האומר ״נעשה אדם״ בל״ר, 159</page><page sequence="14">כאילו הוא מודה באלים רבים׳ ממשיך ואומר ״ויברא את האדם״ בל״י); היא מאשרת את משפטו של קול (1074): ״התמונה שהביטו (הנביאים) בעינם הפנימית׳ אין בה משום אותה תמימות של ציוד מיתי: כולה מכריחה היא ומכניעה״? והיא -מראה את הקורטוב של אמת ז,נמצא בתוך המאמר הפארדוכסי ״ההאנשות הקשות ביותר נמצאו דווקא כנואמים ובנ ביאים הללו, המגידים מתוך התלהבות יתרה את רוממות האל שאין ערוך לו ואת רוחניותו — עד שאפשר אפילו לומר: יותר שהמושג הוא דוחני, יותר מגשים הוא הביטוי״ (יעקב). אין איפוא לפתור את שאלת ההרכבה של אינוש לשוני ושל תפיסה לא־גשמית באותה דרך שהלך בה אלכסנדר מוקדון בהתירו את הקשר הגורדי, אלא יש לבחון את השאלה העקרונית, אם יש לראות את תאוד־האלהים המוחשי כמותר ואפילו כמוצדק, על אף ההודאה בתפיסת־ האלהים הרוחנית. ולא דק הקשיים שבספרותנו הם הדורשים פתרון השאלה היסודית הזאת׳ אלא כבד חכמי יון התחקו בה: ומקצת תשובותיהן עלולות לענין גם אותנו. הם מצאו לתיאורים מגשימים: א) נימוק הינוכי־רציונליסטי. אפלטון, למשל. אע״פ שראה את סיפורי האפוס מקצתם כמשפיעים לדעה על לב הנוער׳ הוא עצמו השתמש באגדות מגשימות, מקצתן קבל מאת האודפיים ״עד כמה שתוכנן הדתי צדק בעיקר בעיניו״׳ מקצתן המציא הוא בעצמו: ולא זו בלבד, אלא הוא הודה בפירוש (במכתבו השביעי)׳ כי ״על הענינים הנכבדים עליו ביותר״ (על מהות הנפש וקורותיה ועל האל) ״מעולם לא ביטא ולעולם לא יבטא את דעתו ביטוי ישיד״, מפני שזה יגרום לאי־הבנות יעל ידי כך ״לליצנות (מצד המתנגדים) או להתיהרות יתרה״: אפלולית האגדה, מתוכה מזדקרת האמת, התאימה בעיניו יותר לבידור החידות הללו מן האספקלריה המאירה של המדע. ב) נימוק חינוכי־אמנותי: אין לך שירה שאין בה סיפורים דמיוניים; אבל ע״י הקסם האופיני שלה מושכת ולוקחת השירה את לב כל השומעים ועלולה היא לחנך אותם — גם אלה שאינם נתונים להשפעה שכלית בכלל (סטראבון 7׳ 1 1). ג) נימוק דתי־פולחני: הפסילים הוקמו מפני געגועי בני־האדם אל האלהות, הנכספים לתת יקר ■וכבוד לאלים כביכול מקרוב (60 .Dio prus xii). תשובות דומות בהרבה לאלה של היוונים ניתנו גם ע״י חכמי ישראל, אמנם אך ודק מאחד שטעמו את טעם הפילוסופיה היוונית: א) מאחד שהיה נהוץ להדריך להכרת האל אף את ההמון, שאינו דואה כנמצא אלא ענינים גשמיים ותואדיים, הוכרחו התודה והנביאים לתארו בדרך ההגשמה (מו״נ ג׳ מו). ב) לפילוסופים הטוענים כי אין צורך להגשמה׳ מפני שהתיאולוגיה המדעית׳ המפשטת׳ מספיקה כדי להכניס אל הלבבות את אהבת האל ואת 160</page><page sequence="15">יראתו, משיב ר׳ יהודה הלוי (כוזרי ד, ד) כי חזיונות הנביאים על היד הנטויה והחרב השלופה והאש והרוח והברקים והדיבור היוצא מביניהם, פועלים בבת אחת על לבנו, כשם שמבט אחד בנוף מסוים גורם לרגשי אהבה ושנאה יותר מסיפורים ארוכים. מכאן יש להצדיק לא רק את ההגשמות שבמקרא, אלא אפילו את ספד ״שעור 'קומה״ (שם ד, ג בסוף). ג) כדי להוכיח כי עושי העגל לא היו עובדי ע״ז, מציין ריה״ל (א״ צג), כי אפילו הפילוסופים שבתקופה הקדמונית לא היו מוותרים על ״צורת אלים שכיוונו אליה״, אלא אמרו להמון העם כי ידבק בה כח אלהי וכי היא מיוחדת במינה בדרך נפלאה! ויש מי שייחם את זאת אל האלהים, כמו שאנחנו עושים היום במקומות המכובדים בעינינו, שאנחנו מתברכים בהם ובעפרם ובאבניהם; לפיכך יש להבין, שאחרי שמשה לא חזר, ״נצטרכו אנשים לבקש מושא־פולחן מורגש, שיכוונו נגדו כשאר האומות״, אם כי חטאו בעברם על מצוות האל וביחסם כח אלהי למעשה ידיהם. בדרכי הקדמונים המשיכו החוקרים החדיש־־ם בהורותם — !זן על ״צורך האינוש״ המשותף לכל בני־ האדם (ביזה) הי על נטית־המקרא הכללית לביטויים מטפוריים (קיניג, ^נט. צעד נוסף חשוב נעשה ע״י ביואן. הוא סומך, אמנם מבלי לבאר את זאת כל צרכה, על העובדה, כי מטרת תיאוריני היא להמציא לשומעים ולקוראים לא רק מוטגים נכונים אלא גם הרגשות מוצדקות, וכמה ביטויים מוחשיים שנאמרו בענינים רוחניים ומפני כך אינם מוצדקים כמשמעם, ראויים להצדקה ולשבח, מפגי שרק על ידי השימוש בהם יש לעורר את רגשי הקורא: הדברים אמורים אף בהוגי־דעות מפוכחים, — ובקדמונים׳ בייחוד בנביאים, בעלי רגש חם ונלהב, על אחת כמה וכמה! בי-דאן מוכיח׳ למשל, מפני מה יש למושגים מקומיים, כגון גדול, גבוה ועוד, כרוויי הערצה! על יסוד זה יש להסביר את מנהגנו, לדבר על ״גדולי״ הרוח׳ וגם את דברי המקרא על האל ״הרם והנשא״ (ביואן 28) שהנביא רואה אותו ״יושב על חוג הארץ, ויושביה כחגבים״ (ישעיה מ׳ כב) דווקא במקום שהוא מוכיח שאין ערוך אל האלהים — וגם להבין את הפסוק ״השמים כסאי והארץ הדום רגלי״ (סו, א) המעלה את האלהים על כל פולחן בריותיו. כמו כן מצדיק ביואן(125 וכר 139 וכוי) את העובדה, כי בכמה דתות, ודת המקרא בכלל, נמשל האלהים לאור מפני שכולנו רואים את האור כי טוב ובכולנו הוא מעורר רגשי קורת רוח והערצה. על סמך חומר מקיף מעין זה רואה ביואן לנכון ״לא להשתמט מכל אינוש, אלא להבדיל בין אעוש מוצדק למוטעה, וזוהי הדרישה העיקרית של כל פילוסופית־הדת״ (26). והנה נביאינו היו — לא פילוסופי הדת, אלא משמיעיה ומכריזיה! לא הראיה המפשטת, אלא הראיה המוחשית היתד! יסוד לתורתם ולחוית שומעיהם, שהורגלו לקבל אפילו בשורות מדיניות במעטה מוחשי וסמלי, לא להם ולא לקהל שומעיהם היתר! איפוא מתאימה הלשון המפוכחת 161</page><page sequence="16">והדהה של הרמב״ם ושל זז. כהן: רק בעזרת תיאורים ערים ומוחשים היה את יכולתם להבעיר בלב שומעיהם את אש הדת הלוהטת בקרבם. ההתבוננות הפסיכולוגית מאשרת איפוא מבחינה עקרונית את התשובה החיובית שנתנו דגולי־יון על שאלת ההתאמה בין תפיסת־אל רוחנית ובין תיאור מוחשי; ודווקא כשנתחשב בדרך החשיבה וההבעה של תקופת המקרא והתלמוד׳ ייראו בעינינו כשקולים במאזני צדק דברי ר׳ יהודי הלוי׳ איש אשר בהירות הרעיון וערות החויה הדתית נפגשו בנפשו במדה נפלאה! חזיונות הנביאים נכונים הם, ״לא מבחינת תכנם, כדרישת השכל״. אלא ״מבחינת מה שהמחשב ודמיון והחושים דורשים״ (כוזרי ד, ג! 240 הירשפלד). הוכחות כלליות שאנחנו מוכרחים להסתפק בהן נמאמי־ הזה׳ אין בהן. כמובן כדי לפתור את כל השאלות שבפרט הקשורות בכמה סיפורים וביטויים שבמקרא ועל המפרש לדון על• הן כפי העגינים. אבל מסקנותינו תספקנה אולי להסביר את הסכסוך הנפשי בין התפיסה הרוחנית ובין הנטיה לביטוי מגשים׳ שגרם לנביאים ולמקצת חז״ל לאותם התיאורים ״המורכבים״ שעמדנו עליהם לעיל. תוצאות הפרקים הראשונים של מאמרנו מוכיחות׳ כי נמצא כאן אחד הסכסוכים הפנימיים היוצאים מן הדיאלקטיקה של הדתיות עצמה. בעמדנו על ר׳ יהודה הלוי׳ ״הפילוסוף המשורר״, בארנו את המתיחות שבנפש האיש הדתי המאמין אמונה שלמה במציאות האלהים ובנפלאותיו — ודווקא כאיש דתי הוא מתיאש מהכרתו, ואומד: יה אנא אמצאך — ואנא לא אמצאך י עכשיו יש לה־סיף כי אותו הסכסוך הנמצא בנוגע למציאות האל, בולט גם בתיאורו. כל דת ״בעלת משקל״, יותר שהיא תקיפה בנפש המאמינים בה, יותר היא מתאמצת להעלות את מושג האל שאין ערוך לו, על כל הנראה: ולעומת זאת: ״כל דת במידה שהיא תקיפה, בה במידה היא מקפידה על טביעת מטבע פלסטי לעיקריה, מפני שרק המורגש פועל בישיר על כחות־הנפש היסודיים״ (אדולף 75). מכאן יש להבין את ההכרעות החד־צדדיות של הרציונליסטים מזה, שהביאו בסכנה את הדת הערה, ושל המגשימים מזה, שהקריבו את טוהר הרעיון הדתי קרבן למוחשיותו. התערבו כמובן במלחמה זו, כמו בכל מלחמות־בית, גם מעצמות חיצוניות כגון האמנות (והשמרנות והאמונה התפלה) לצד המגשימים, הפילוסופיה לצד ״המיחדים״ ביון ובמדת מה אף בישראל. אבל הסתירה הזאת, שאנשי המדע התלבטו לגשור עליה על ידי מיונים חריפים ונוסחאות מדויקים — מקורה באותה אנטינומיה של החויה הדתית, בשאיפת האדם המאמין להרחיק את אלהיו מכל השגת השכל ויחד עם זה למצאו בעמקי הלב עצמו, שגם אותה ניסח ר׳ יהודה הלוי באמרו: ״ובהנשאך עליהם על כס נשא ורם, אתה קרוב אליהם מרוחם ומבשרם״. 162</page><page sequence="17">נמפח ביבליוגרפי (רשימת הספרים והמאמרים שרמזתי עליהם) RGG = Die Religion in Geschichte und Gegenwart 1927 sqq. ThW = Theologisches Worterbuch zum Neuen Testament 1933 ff. על עניני הפילוסופיה השוה : .1924 ,Heinrich Adolph, Organische Grundlagen der Religion .1938 ,Bevan, Symbolism and Belief .(218 ;58 ;15 ;3 .Alfred Biese, Philosophie des Metaphorischen (p Karl Joel, Seele und Welt, 1912 (p. 256 sq.). .(!יחוד 162 .Rudolf Otto, Aufsatze das Numinose betreffend, 1923 (p .1922 ,Heinrich Scholz, Religionsphilosophie .(נחיצות המליצות המגשימות) 1091 K. Steinmann, RGG V על עניני המקרא השוה : א) את הפירושים על ספר בראשית (בייחוד אי, נו) של גונקל, ב. יעקב, קאסוטו (״מאדם עד נח״, תש״ד), סקינר (Skinner), ואת פירושו של ריידר (Reider) על ס׳ דברים (בייחוד ד, טו). ב) את הספרים והמאמרים דלהלן; Balscheit, Alter und Aufkommen des Monotheismus in der isr. Re .1938 ,ligion &lt;על מושג הקדושה) 1720 Begrich, RGG II בובר, משה (תש״ו) 152 ועוד. ב. דינבורג, ״פרקי למוד״ (תש״ה) 7 וכד. (1935) Eichrodt, Theologie des Alten Testaments I (1933); II .Gunkel, RGG II 1364 sq .על ״צלם״ ו״דמות״ 60 יצחק היינמן, בחירת עם ישראל במקרא, ״סיני״, שנה ח׳, כרך טז, עמי כא (על ההוראה המשולשת של מלת בחירה). יצחק היינמן, ערכים ״■אחדות, אלד,ים, אמונה תפלה, הגיון, הגשמה״ .באנציקלופדיה המקראית, העומדת להופיע. J. Hempel, Gott und Mensch im A. T., 1936. יחזקאל קויפמן, תולדות האמונה בישראל, משנת תרצ״ו ואילך. שמואל קליין ״הסוקר״ (בודפשט תרצ״ט) (על רמזים אל סיפור מעשה־בראשית בישעיה מ׳ וגו׳). Eduard Konig, Stilistik, Rhetorik und Poetik in Bezug auf die biblische Literatur (1900), p. 93 sq.; 105 sqq. G. Quell, Thw. Ill 1074 ff. vom Rad, Thw. II 241 ; 244. R. H. Kennet, Ancient Hebrew Social Life and Custcm (1933) p. 2. על עניני תרבות יון השוה: ילקוטי־מקורות: ;35 Hermann Diels, Die Fragmente der Vorsokratiker (Xenophanes A .(134 ;31 B 11-13; 15; 23; 26. Empedokles A 134; B .{הגדרת האלהים 1009 Stoicorum Veterum Fragmenta collegit I. ab Arnim (II 163</page><page sequence="18">ספרים ומאמרים: P. Barth, Die Stoa (1922) 132 (Seneca). .342 (1911) Bonhoffer, Epiktet und das Neue Testament Caird, Entwicklung der Theologie in der griechischen Philosophie .45 (1909) .6 (1941) Dodd, The Bible and the Greeks ,H. Frankel, Xenophanesstudien, Hermes 1925, 180 sqq.; Pindars Religion Die Antike" III 39 sqq.״ מושג) 34 ( 1928) I. Heinemann, Poseidanios' metaphysische Schriften II .(הסטואיים העממיים) 434 !(האלזזיס anthropoplastischer Zug der״) .Die Antike" IV 11 sqq״ ,W. W. Jaeger griechischen Kultur"). K. Joel, Geschichte der antiken Philosophie I (1922) 404 sqq. .(חביבותו של אפיקטיטוס על השכבות הנמוכות) 542 G. Kaibel, Hermes XXIII .(קברי אלים) 65 (1926) O. Kern, Die Religion der Griechen I 26 ,71 H. Kleinknecht, ThW. Ill .1929 ,Walter F. Otto, Die Gotter Griechenlands P. Wendland, Die hellenistisch-romische Kultur (1912) 75 sqq. (Diatribe). U. von Wilamowitz-Moellendorff, Der Glaube der Hellenen (צוטט בשם המחבר בלבד). .1926 "Vortrage der Bibliothek Warburg״ :Zeus— על עניני היהדות שבתקופה ההלניסטית השוה: Aptowitzer—Heinemann, MGWJ 1925, 150 sqq.; 168 sq. Juda Bergmann: Cohen-Festschrift Judaica (1912) 145 sq. .(השפעת הסטואד, העממית) E. Ehrentreu, Untersuchungen iiber die Entwicklung der Masora (1925) .(תיקוני סופרים) 9 Charles T. Fritch, The Anti-anthropomorphisms of the Greek Penta .1943 ,teuch .(על הפירוש של בר׳ אי, כו) 102 Abraham Geiger, Nachgelassene Schriften V .M. Ginsburger, Die Anthropomorphismen in den Targumim (1891) 24 sq יצחק היינמן, דרכי האגדה, פרק י״ד (יופיע, אני תקוה, בקרוב), A. Kaminka: Revue des Etudes Juives 82 (1926) 233 sq. (השפעת הסטואה העממית). יחזקאל קויפמן, תולדות האמונה בישראל (משנת תרצ״ו ואלך). S. Krauss, Griechische und lateinische Lehnwdrter in Talmud, Midrasch .(ערך ״פילוסופוס״) 1898/9 und Targum .(1937) A. Marmorstein, The Old Rabbinic Doctrins of God I (1927); II .(על תיקוני סופרים) 23 (1927) C. Rothmuller, Masoretische Eigentiimlichkeiten Wicks, The Doctrine of God in the Jewish Apocryphal and Apocalyptic מסקנות המחבר (בייחוד 57 וכוי) בנוגע לספרים שלא התפעלו.(1915) Literature ליוונות מתאימות לגמרי למסקנותינו אבל המקומות שהוא סומך עליהם, לא כולם הם חד־מובניים! לפיכך לא התחשבנו נספרות החשובה ההיא. 164</page><page sequence="19">על עניני היהדות שבימי ה ב י נ י ם השוה: יצחק אונא, ר׳ משה בן נחמן, תש״ג, 66. יצחק היינמן׳ הפילוסוף המשורר, ״כנסת״ ט (תש״ד) 170 (על ״יה אנה אמצאך ואנה לא אמצאך). .(דחית ההגשמה ע״י הקראים) 411 ,1938 .J. Neubauer, MGWJ .D. Kaufmann, Geschichte der Attributenlehre (1877) 484 sqq קובץ תשובות הרמב״ם, חלק ג, יט,2. ש. דבידוביץ, בעית ההגשמה לרס״ג והרמב״ם, ״כנסת״ תרצ״ח, 322 וכד. ג. שלום, ״ספר ביאליק״ 143 וכר (על יחס הראב״ד לקבלה). 165</page></plain_text>