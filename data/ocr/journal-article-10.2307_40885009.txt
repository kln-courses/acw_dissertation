<plain_text><page sequence="1">PROCLUS : FILOSOFIE EN MYTHOLOGIE door Carlos STEEL (Leuven) Vorig jaar was het precies 1500 jaar geleden dat Proclus, de laatste grote filosoof uit de Oudheid, stierf l. Ais een wat laat tribuut bij die verjaardag, probeer ik in dit artikel ( de eerste studie in het Nederlands ! 2 ) de hoofd- interesse van deze filosoof voor te stellen. Zijn leven ( ° 412 Constantinopel - 1 485 Athene ) 3 beslaat het grootste deel van de vijfde eeuw, een peri- ode waarin het Christendom de officiële godsdienst van het Rijk geworden was en de heidense religie, voortaan een minderheid, zelfs aangevallen werd. Proclus is zelf een belangrijke représentant van deze heidense min- derheid. Als jonge man kwam hij naar Athene om er filosofie te studeren. De oude Académie kende toen een heropleving doordat men aansluiting had gevonden bij de neoplatonische traditie. Na de dood van zijn meester 1. Deze 1.500ste verjaardag werd herdacht met twee internationale colloquia (één in Neuchâtel, van 21 tot 23 juni 1985, en één in Parijs, van 2 tot 4 oktober 1985 ) die een période van twintig jaar intensieve Proclus-studie afsloten. Een belangrijke bijdrage tot deze Proclus- revival was de nieuwe uitgave van de Théologie platonicienne door H. -D. Saffrey en L.G. WESTERINK (coll. Budé, Pa- ris, 1968 e.v. ). Tot nu versehenen vier volumes (deel vijf wordt dit jaar verwacht). Deze uitgave met Franse vertaling, een uitvoerige inleiding en noten maakte dit belangrijke werk van Proclus toegan- kelijk voor een ruimer filosofiseli publiek. Even stimulerend waren de schitterende vertalingen van AJ. FestugiÈRE {Commentaire sur le Timée, 5 vol., Paris 1966-68 ; Commentaire sur la Républi- que, 3 vol., 1970) en de studies vanj. TrouillARD. Tenslotte moeten we W. BEIERW ALTES vermel- den die in zijn Proclus-boek (Frankfurt, 1965, 1979 2 ) en in talrijke andere studies een filosofisene hermeneutiek van Proclus' metafysiek ontwikkeld heeft (o.m. door een confrontatie met het Duitse idéalisme). 2. Volgens Poortmans Repertorium derNederlandse Wijsbegeerte vindt men in het Nederlands alleen een Studie over de Hymnen van Proclus (E. de Jong) en een gedeeltelijke vertaling van de Euclides-proloog door E. Dijksterhuis. 3. Over het leven van Proclus, zie de inleiding van H.-D. SAFFREY &amp; L.G. WESTERINK, Théologie platonicienne , vol. 1, p. ÎX-LIV.</page><page sequence="2">192 C. STEEL Syrianus, werd Proclus zelf , , diadochos ", d.i. opvolger van Plato. De Aca- démie was geen openbare school, maar een privé instelling die over eigen fondsen beschikte, wat een zekere onafhankelijkheid ten opzichte van de (christelijke) macht garandeerde. In zijn Leven van Proclus geeft Marinus ons een ontroerende, soms wat hagiografìsche schets van het leven en on- derricht van zijn meester. In een overwegend christelijke samenleving ble- ven Proclus en zijn leerlingen devoot de oude goden en godinnen vereren volgens de overgeleverde riten en bestudeerden ze samen de teksten van de oude filosofen, vooral Plato. Voor hen waren de antieke religie en de antieke filosofie onlosmakelijk verbonden. Als een groep , , conservatieve ' ' intellec- tuelen, bleven ze trouw aan de Helleense traditie die ze steeds meer be- dreigd zagen door de dominantie van het Christendom. Op zekere nacht, zo vertelt Marinus, op het moment waarop het beeld van Athene uit het Parthenon verwijderd werd ,,door diegenen die zelfs het onschendbare sehenden ' ' - bedekte zinspeling op de christelijke machthebbers die het Parthenon omvormden tot een kerk toegewijd aan de heilige Maagd, Moe- der der Wijsheid - , verscheen de godin Athene aan Proclus in een droom en vertelde hem dat zij verkoos voortaan bij hem te wonen. Wat voor Ma- rinus betekende dat zij aan Proclus de opdracht gaf om de Helleense traditie en wijsheid verder te zetten en te verdedigen 4. In deze Studie zal ik precies dat aspect van Proclus' filosofie voorstellen, namelijk zijn ontwerp van een platonische théologie. Proclus zou waarschijnlijk dit project als zijn meest oorspronkelijke bijdrage beschouwd hebben. Is het trouwens niet opvallend dat hij zijn twee hoof d werken als titel gegeven heeft Platonische théologie en Elementen van théologie ? Om te begrijpen in welke zin de term ,, théologie " door Proclus gebruikt wordt, moeten we teruggaan tot Aristoteles. Deze gebruikt de termen theo- logos en theologein om de archaische dichters aan te duiden ( zoals Homerus en Hesiodus ) die in dramatische verhalen de oorsprong van de wereld heb- ben beschreven en die alles uit de goden laten ontstaan. Hiertegenover plaatst Aristoteles , , de wijzen naar menselijke wijsheid ' ' , àtphysikoi of na- tuurfilosofen 5. Maar de term theologikos komt bij Aristoteles ook nog in 4. Marinus, Vita Prodi, XXX. 5. Cf. Aristoteles, Meteor.,* 1, 353 a 34-b 5 ; Metaph.,K 3, 983 b 27-33 ; A 6,1071 b 27 ; A 10, 1075 b 26 ; N 4, 1091 a 33- b 6.</page><page sequence="3">PROCLUS : FILOSOFIE EN MYTHOLOGIE 193 een andere betekenis voor, om de hoogste vorm van het theoretische weten aan te duiden, die wetenschap namelijk die de ,, eeuwige, onbeweeglijke en van alle materie afgescheiden substanties ' ' bestudeert. Dit gebruik van de term is nieuw en Aristoteles vindt het daarom nodig enige toelichting te geven. ,, Het is duidelijk dat, indien het goddelijke ergens bestaat, het in een dergelijke natuur te vinden is en dat de meest verheven wetenschap ( d.i. de theo-logie ) het meest verheven object moet bestuderen ' ' 6. Naast en in confrontatie met het mythische spreken over de goden bestaat voort- aan een wetenschappelijke theo-logia, bekroning van de filosofie. Dat be- tekent niet dat de mythische théologie daarom zal verdwijnen : deze is 20 zeer verbonden met de religieuze praktijk, met de literaire cultuur en op- voeding, dat ze nauwelijks bedreigd wordt door de rationele théologie. De filosofie zal daarom genoodzaakt zijn haar verhouding tot het mythische spreken over het goddelijke telkens opnieuw te bepalen. Om zijn opvatting over de théologie te verantwoorden, moest Aristote- les het goddelijke waarover sprake is in oude verhalen en dat vereerd en ge- vreesd wordt in de cultus, identificeren met een bepaalde ontologische „re- gio " : , , indien het goddelijke ergens bestaat, dan is het in een dergelijke natuur ". Toch is de identificatie van het goddelijke die Aristoteles voorstelt (ni. de onbewogen bewegingsprincipes van de kosmos ) minder evident dan hij beweert (ou yàp aSrjXov 1026 a 19). We vinden trouwens in de Griekse filosofie hierover de meest uiteenlopende opinies. En naargelang de iden- tificatie die verdedigd wordt, verschilt ook de théologie. In de inleiding op zijn eigen Platonische théologie, geeft Proclus een overzicht van deze ver- schillende standpunten 7. Allen die zieh ooit gewijd hebben aan de theo- logie, hebben met de term , , god( en ) " datgene bedoeld wat van nature het e erst e is. Alle filosofen vatten dus de théologie op als de Studie van de eerste zijnden. Maar hun opvattingen verschillen, wanneer het er op aan komt te 6. Cf. Metaph. E 1 , 1026 a 19-22 . Over het gebruik van de term , , Theologia " in de Griekse fi- losofìe, zie W. JAEGER, The Theology of the Earlier Greek Philosophers, Oxford, 1947, en A J. FestugiÈRE, La Révélation d'Hermes Trisméeiste, II, Paris, 1949, p. 598-605. 7. Zie Théol. plat. I, 3-p. 12-13. In een parallelle passage in de Parmenides-commentazi (1214, 7-15) worden de hier besproken standpunten toegeschreven aan respectievelijk de Stoa (goden = lichamen), Anaxagoras (goden = zielen), Aristoteles (goden = intellecten).</page><page sequence="4">194 C. STEEL bepalen wat in de werkelijkheid het , , eerste "is. Sommigen beweren dat alleen lichamelijke substanties kunnen bestaan. Volgens hen heeft het on- lichamelijke slechts een secundaire en van het lichaam afhankelijke zijns- wijze. Het spreekt daarom van zelf dat zij ook de eerste principes van de zijnden, en dus ook de goden, als lichamelijk beschouwen. Dit leidt tot een materialistische théologie, zoais die van de Stoa. Anderen daarentegen ver- klaren het lichamelijke vanuit onstoffelijke principes, maar ze beperken het domein van het onstoffelijke tot de ziel en haar Vermögens. Voor die groep van filosofen zijn de eerste principes de hoogste zielen (zoals de Wereldziel, de astrale zielen ) en théologie is dan ook de wetenschap die opklimt tot de beschouwing van de eerste zielen waardoor alle orde en beweging verklaard worden. Anderen tenslotte tonen aan dat de veelheid van zielen zelf nog van een hoger principe afhangt, de Geest die alles leidt. Voor hen ( blijk- baar de aristotelici ) is théologie het inzicht in de intellectuele substantie(s). Zij kennen ook geen hoger levensdoel dan de vereniging van de ziel met het goddelijke intellect. Alleen de goddelijk geïnspireerde filosofie van Plato, aldus Proclus, is nog verder gegaan tot een oorzaak boven het Intellect, die onuitsprekelijk is, het Ene waaraan alles het zijn te danken heeft. Zo heeft Plato de drie oer-principes ontdekt van waaruit heel deze wereld verklaard moet worden. In deze voorstelling van Plato sluit Proclus natuurlijk aan bij de neopla- tonische interpretatie die we voor het eerst bij Plotinus vinden. Hij ontwik- kelt de doctrine echter tot haar uiterste systematische consequentie. Elk van de drie principes is niet alleen oorzaak van een lager niveau, maar is ook (en vooreerst ) een monade waaruit een reeks ontstaat die eraan gelijkt : de totale Ziel doet uit zieh een reeks deelzielen ontstaan waaraan de diverse lichamen partieiperen ; het absolute Intellect wordt gevolgd door een reeks particu- lière intellecten ; in dezelfde zin, zo meent Proclus, moeten we ook aanne- men dat het absoluut Ene, dat in zijn transcendentie door niets gepartici- peerd wordt, uit zieh een veelheid van henaden doet ontstaan, dit zijn ge- partieipeerde , , eenheden ' ' . Hier stoten we op één van de belangrijkste thema's uit Proclus' filosofie : de leer over de henaden 8. Men kan de he- 8. De beste uiteenzetting over de henaden vindt men in Elem. theolog. § 1 13-165 met commen- taar van E. Dodds en in Theol. plat. Ill, 1-6 met inleiding en commentaar van Saffrey-Westerink.</page><page sequence="5">PROCLUS : FILOSOFIE EN MYTHOLOGIE 195 naden beschouwen als de verschillende modaliteiten volgens dewelke het Ene zieh openbaart in de veelheid der zijnden, zonder zelf zijn transcenden- tie en absolute eenheid te verliezen. In de diverse henaden speeifieert het Ene zichzelf tot een bepaalde funetie of aspect (het samenhouden, terug- brengen, enz. ). AI deze henaden zijn van elkaar onderscheiden voorzover ze elk op een eigen wijze uit het Ene voortschrijden en toch blijven ze vol- komen één omdat ze in het Ene gevestigd blijven. Door deze doctrine kan Proclus tegelijk de eenheid 'en de intrisieke veelheid 'van het goddelijke ver- dedigen (de heidense filosofen verwijten de christenen dat zij het godde- lijke ten onrechte „inperken"). Theologie zal daarom voor Proclus als hoogste voorwerp hebben : het Ene en de reeks van goddelijke henaden. Zij zal het voortkomen en de eigenschappen van de henaden bestuderen en de wijze waarop de diverse zijnden hiermee verbonden zijn 9. We hebben nu begrepen wat volgens Proclus het object is, het theion waarover de théologie handelt. Blijft de vraag op welke wijze men over het goddelijke kan spreken {legein). Proclus onderscheidt vier verschillende vor- men (tropoi) van theologisch discours 10. Ofwel maakt men gebruik van een onrechtstreekse taal, door middel van tekens, beeiden, allusies, bedekte toespelingen (endeixis) ofwel gebruikt men een ongesluierde directe taal. In het eerste geval moet men nog een onderscheid aanbrengen tussen het mythische spreken door middel van Symbolen ( I. ) en een betoog dat beei- den aanwendt om tot het oerbeeld op te klimmen ( II. ). In het tweede geval kan men onderverdelen als volgt : er is de orakeltaal waarin de goden zich- zelf rechtstreeks uitspreken (III. ) en er is een dialectisch betoog van de fi- losofie waarin het wezen van de goden op abstráete wijze geformuleerd wordt (IV. ). Laten we nu deze vier types van theologisch spreken kort voor- stellen. Vooreerst (I. ) kan men het goddelijke ter sprake brengen door middel van Symbolen die als het ware een reeks sluiers voor de waarheid hangen en haar siech ts längs duistere zinspelingen openbaren. Een dergelijk spreken is eigen aan de oude dichters die verhalen vol dramatische gebeurte- 9. Zie Théol. plat. 1, 3 - p. 14, 15-21. 10. Over de vier tropoi van de théologie, zie Théol. plat. I, 4 ; I, 2 - p. 9, 2 1- 10, 5 ; In Parm. , 646, 21-647, 24. Een studie over deze indeling vindt men bij Cl. RAMNOUX, Etudes Présocratiques II, Pa- ris, 1983, p. 173-189.</page><page sequence="6">196 C. STEEL nissen componeren om zo de eigenschappen der goden en hun complexe relaties uit te drukken. Ze laten de goden met elkaar vechten, elkaar ver- minken, verscheuren, ketenen, bedriegen, bestelen en ontucht bedrijven. Een tweede manier (II. ) om het goddelijke indirect te laten kennen is het gebruik van beeiden (eikones). Deze vorm van théologie is eigen aan de py- thagoreeërs. Zij openbaren de eigenschappen en de reeksen van de goden door een uiteenzetting over getallenverhoudingen en over geometrische fi- guren. Men kan echter ook andere beeiden (zoais politieke of fysische ana- logieën) gebruiken om tot het goddelijke op te klimmen. Proclus merkt op dat er een fundamenteel verschil bestaat tussen , , beeiden ' ' en , , symbo- len" n. In het beeld blijft er altijd een zekere gelijkenis of minstens een analogie bewaard met de werkelijkheid die afgebeeld wordt. Het beeld ma- nifesteert het oer-beeld op een transparante wijze. Een bepaalde getallen- verhouding is een gelijkende representatie van wat het goddelijke in zieh zelf is. Maar hoe zou men ooit de Symbolen waarvan de dichters gebruik maken in hun mythen kunnen beschouwen als een , , gelijkenis ' ' van het ge- symboliseerde ? u Kan men ooit al die obscene verhalen, vol lelijkheid, waanzin, passie, wanorde, monsterachtigheid beschouwen als mimesis en gelijkende uitdrukking van de schoonheid, de orde en de volmaaktheid van de goden zelf ? Neen, de dichters maken met opzet gebruik van niet pas- sende en ongelijkende Symbolen om zo enigszins de onuitsprekelijke trans- cendentie van de goden te laten bevroeden. Daarom zoeken ze bij voorkeur die dramatische voorstellingen die het meest aan het goddelijke zijn tegen- gesteld : het tegen-natuurlijke om aan te duiden dat het goddelijke aile na- tuur overstijgt, het rede-loze om te wijzen op wat goddelijker is dan gelijk welke redelijkheid, het smerige en vuile om aan te tonen dat het goddelijke ook aile verdeelde schoonheid te boven gaat. Het symbool kan dus nooit ge- zien worden als adequate expressie van het gesymboliseerde en kan daarom 11. Zie hierover/» Rem. pubi. , I, 77, 13-28 ; 83, 19-31. Cf.J. DlLLON, Image, Symbol and Ana- logy. Three Basic Concepts of Neoplatonic Allegorical Exegesis, in The Significance ofNeoplatonism, Norfolk (Virginia), 1976, p. 247-262. 12 . « Koct 7CCÕÇ yàp ocv rj Sia oujxßoXcov xà Geta àçepfxrjveúouaa {JLifxrjTtxrj Tcpoaorfopeuoixo ; xà yàp aufißoXoc TOüTcov ¿ùv èari aujxßoXa, [xi[XT)fjLocToc oúx eaxiv». (In Rem publicam, I, 198, 13-16).</page><page sequence="7">PROCLUS : FILOSOFIE EN MYTHOLOGIE 197 ook nooit restloos vertaald worden door middel van een allegoriserende duiding 13. De derde modus (III. ) van de théologie vinden we bij diegenen die, dank zij een rechtstreekse goddelijke inspiratie, de waarheid zelf over de goden, zonder enige inkleding, hebben geopenbaard. Proclus bedoelt hiermee de Chaldeeuwse theiirgen die door hun magische rituelen in Staat waren ver- schijningen van de goden op te roepen en hun krachten aan te wenden. Zo konden ze b.v. door hun bezweringen de godheid er toe brengen in haar beeld in te gaan en vandaaruit te profeteren l4. Hun Orakels werden door de latere neoplatonici beschouwd als een directe openbaring van de goden, met bijna evenveel gezag als de geïnspireerde Schrift had voor de Christe- nen. De Chaldeeuwse profeten spraken in een toestand van goddelijke waanzin, maar, in tegenstelling tot de Helleense theologen (zoals Or- pheus), namen ze geen toevlucht tot een dramatische mise-en-scène of tot Symbolen en beeiden, maar ze maakten in een directe taal de klassen en ei- genschappen van de goden bekend en vooral de geheime namen waaron- der de goden wensen aangeroepen te worden. Tenslotte is er een vierde vorm van théologie ( IV. ), de dialectische of we- tenschappelijke théologie. Het is wel opmerkelijk dat Proclus het filosofi- sche spreken over de goden in dezelfde subgroep plaatst als de orakeltaal. Inderdaad, de dialectische théologie vermijdt, zoals de orakeltaal, beeldspraak en verhalen, en openbaart rechtstreeks de waarheid zelf van de goden. Maar, in tegenstelling tot de orakels, gebeurt dit niet door een open- baringstaal, in een toestand van bezetenheid. Het is een nüchtere rationele uiteenzetting door middel van abstráete termen in hun wederzijdse diffe- renties en opposities, zoals zijn en één, geheel en deel, identiek en anders, gelijk en ongelijk, in zichzelf en in een ander. In een dergelijke abstráete argumentatie wordt over de diverse klassen der goden een wetenschappe- lijk betoog ontwikkeld. 13. Proclus' standpunt kan vergeleken worden met wat P. Ricœur over het symbool schrijft in La symbolique du mal, Paris, I960, p. 17-25. 14. Over de Chaldeeuwse Orakels, zie het monumentale werk van H. Lewy, Chaldaean Oracles and Theurgy, Cairo, 1956 (Paris, 19782).</page><page sequence="8">198 C. STEEL Deze laatste méthode, aldus Proclus, is geheel eigen aan Plato. ,, Inder- daad, Plato is de enige van alien die we kennen die een poging ondernam om alle goddelijke klassen systematisch in te delen en te ordenen naarge- lang hun voortkomst en hun onderlinge verschillen. " 15 Een dergelijke we- tenschappelijke méthode vinden we o.m. in de So fist, waarin Plato dialec- tisch argumenteert over het zijn en zijn verhouding tot het ene en aantoont dat alle zijnden afhankelijk zijn van het absoluut Ene. Maar het is vooral in de Parmenides dat deze méthode haar volmaakte vorm gekregen heeft zoais we verder zullen zien. Indien deze méthode exclusief aan Plato toekomt, dan belet dit nochtans niet dat hij ook gebruik heeft gemaakt van andere vormen van het theologisch discours. Zo spreekt hij in de Phaedrus als het ware bezeten en geïnspireerd door de godheid en hij verkondigt er, zoais in de Orakels, over de goden de meeste geheime doctrines. Een uiteenzet- ting door middel van beeiden (getallen en meetkundige figuren, maar ook politieke anologieën) vinden we in de Timaeus. En natuurlijk gebruikt Plato ook heel graag het symbolisch betoog wanneer hij zelf mythen dicht en ze in zijn dialogen inschakelt, zoals in de Protagoras of het Symposium. Men moet evenwel opmerken dat de mythen die door Plato zelf gecom- poneerd werden, van een heel ander type zijn dan de goddelijk geïnspi- reerde mythen van Hesiodus of Orpheus 16. Het is voldoende bekend dat Plato meestal scherp de traditionele Griekse mythologie veroordeelt en haar afwijst omdat ze in strijd is met de morele principes en de juiste opvattin- gen aangaande de goden. In zijn ideale staatsordening zullen de dichters hun verhalen over de goden moeten maken volgens de modeilen (typoi) van de waarachtige théologie 17 : , , ze moeten de godheid altijd weergeven zoals zij is" (of tenminste zoals de filosofische rede zegt dat zij is ! ) : d.i. voor geen enkel kwaad verantwoordelijk, maar oorzaak van alle goed, eeu- wig zichzelf blijvend, zonder enige verandering, absolute waarheid zonder enig bedrog,enz. En inderdaad, merkt Proclus op 18, in de mythen van Plato is er nooit enige discrepantie tussen de uitwendige voorstelling 15. Theol. plat. I, 4 - p. 20, 19-25. 16. Zie In Rem publicam, I, 76, 17-86, 23. 17. Zie Staat II 379 a 5 (ot tútcoi 0eoAoYÍaç xiveç ocv etev ; ) 18. Zie In Rem publicam, I, 73,16-22 en Theol. plat. I, 4 - p. 21, 28-22, 7.</page><page sequence="9">PROCLUS : FILOSOFIE EN MYTHOLOGIE 199 en de doctrine die onder de sluiers verborgen ligt : geen lelijkheid, immo- raliteit, wanorde, geweld, zoals in de symbolische archaische my then. Het verhaal is als het ware de zichtbare verschijning en volmaakte afbeelding (agalma = , , godenbeeld ' ' ) van de vlekkeloze waarheid over de goden. Dat betekent echter niet dat Plato de oude mythen zonder meer afwijst. Inte- gendeel, in talrijke passages ( vooral in de Phaedrus en de Ion ) prijst hij de , , goddelijke dichters ' ' die in een toestand van , , enthousiasme " en , , met de hulp van Gratiën en Muzen ' ' de waarheid aangaande de goden berei- ken 19. Maar hij was van oordeel dat dergelijke mythen helemaal niet ge- schikt waren, en trouwens ook niet bedoeld waren, voor de opvoeding van jonge mensen : ten onrechte hadden ze een overheersende plaats gekregen in àtpaideia. Zij richten zieh tot mensen die al gevormd zijn en die ernaar streven om door middel van geheime Symbolen ingewijd te worden in de mystieke beleving van het goddelijke. Plato daarentegen heeft zijn eigen mythen uitgewerkt in dienst van een ideale paideia en met het oog op be- ginnende jongeren. Zijn mythen zijn eerder filosofiseli (en laten daarom een allegoriserende interpretatie toe), de archaische daarentegen hören sa- men met de hieratische rituelen. Als men de ware bedoeling van Plato be- grepen heeft, zal men de traditionele mythen niet zomaar verwerpen als zouden ze obsceen of godslasterlijk zijn. Men zal ze integendeel beschou- wen als de poetische uitdrukking van de ziel in een mystieke vereniging met de goden 20. Proclus onderscheidt inderdaad drie vormen van poëzie welke beantwoor- den aan drie levensvormen van de ziel. Wanneer de ziel boven zieh uit stijgt en zieh op een suprarationele wijze met de goden verenigt, dan brengt zij in een manische bezetenheid gedichten voort die elk redelijk inzicht te bo- ven gaan. Wanneer zij uit het goddelijke afdaalt en in zichzelf keert, dan bevindt zij zieh weer op het niveau van reflexiviteit en redelijkheid. Haar poetisch werk draagt dan ook een redelijk karakter : leergedichten, stich- tende moraliserende hymnen over deugden en over heldhaftige mensen. Wanneer de ziel tenslotte meegesleurd wordt met de redeloze begeerten en 19. Cf. In Rem publicam, I, 180,10-186, 21, en vooral 185, 8-186, 21 met commentaar bij Wet- ten III 682 A. 20. Cf. In Rem publicam, I, 178, 11-179, 2.</page><page sequence="10">200 C. STEEL gebruik maakt van zinnelijke beeiden, dan schept zij een imiterende en il- lusorische poëzie 21. Deze laatste vorm van dichtkunst wordt terecht door Plato bestreden. De tweede wordt door hem aangeprezen ten gerieve van de ideale opvoeding in de ideale Staat. Maar het meest bewonderde hij de goddelijk geïnspireerde poëzie, op voorwaarde dat ze niet in de handen van jongeren gegeven wordt die niet in Staat zijn haar symbolische zin te vatten22. Blijft de vraag op welke wijze we deze symbolische mythen moeten dui- den om de verborgen zin ervan te achterhalen. Produs wijst radicaal de fy- sische interpretatie van deze mythen af , welke vooral onder invloed van de Stoa erg verspreid was : hierin worden de verschillende elementen uit een verhaal in verband gebracht met natuurfenomenen (wind, groeikracht, zaad, etc. ). Een dergelijke hermeneutiek herleidt de mythen tot een inkle- ding van een fysische inhoud en ontneemt ze elke symbolische zin. Voor Proclus is alleen een theologische lectuur van deze verhalen aanvaard- baar 23. Maar hierover kunnen we het verder niet hebben. AI heeft Plato op schitterende wijze alle genres van de théologie beoe- fend, toch is, zoais gezegd, de wetenschappelijke théologie zijn grootste Ver- dienste. Maar precies op dit punt zou men tegen Proclus' zienswijze een fundaméntele objectie kunnen inbrengen 24. Waar vindt men in het œuvre van Plato ergens een wetenschappelijk betoog over de goden ? Terwijl men voor alle overige filosofische onderwerpen zonder veel moeite naar een be- paalde dialoog (of groep dialogen) kan verwijzen - wil je de natuurfìlo- sofìe van Plato kennen, neem de Timaeus, wil je de politiek kennen, neem de Staat, de kenleer, neem de Theaetetus - kan men geen enkele dialoog eiteren waarin de theologische problematiek als hoofdonderwerp bestudeerd wordt. Zeker, men vindt, verspreid over al de dialogen, de meest uiteen- lopende beschouwingen over de goden en het goddelijke. Maar al deze theologische passages zijn slechts ineidenteel : ze dienen meestal om een 2 1 . Over de drie types van poëtiek wordt gehandeld in essais V en VI van de Commentaar op de Staat(', p. 177)196). 22. Cf. Staat II 378 D : ,, Want een jonge man is niet in staat uit te maken wat al of niet een zinspeling (utcóvoioc) is." (zie Proclus, In Rem publicam, I, 186, 15 ). 23. Zie Theol. plat. I, 4 - p. 22, 7-23, 11. 24. Deze objectie wordt voorgesteld in Théol. plat. I, 6.</page><page sequence="11">PROCLUS : FILOSOFIE EN MYTHOLOGIE 20 1 ander filosofiseli argument te ondersteunen dat zelf hoofdonderwerp van de dialoog is ( 20 heeft b.v. de mythe van Er op het einde van de Staat een theologische betekenis, maar ze funetioneert er in dienst van de ethische ar- gumentatie ; iets dergelijks kan gezegd worden over de beschouwingen in het Xde Boek der Wetten) ; en, wat de zaak nog problematischer maakt, de theologische doctrines worden meestal in een mythische vorm gegeven, en zeer zelden in een strikt wetenschappelijk betoog. Wat blijft er dan an- ders over, indien we dan toch een exposé willen geven van de théologie van Plato, dan al die verspreide gegevens van overal te verzamelen en er een systeem van te maken (wat gebeurt in alle handboeken over Plato, ook nu nog ! ). Welnu, als er bij Plato geen formeel traktaat van théologie voor- komt, kan de théologie als wetenschappelijke discipline zieh ook niet op Plato beroepen. Het is slechts met behulp van de latere filosofische tradi- tie, voornamelijk de aristotelische ontologie en de stoische fysiek, dat het mogelijk werd een waarlijk wetenschappelijke théologie uit te bouwen. Het antwoord van Proclus op deze pertinente objeetie komt nogal onver- wacht. Zeker, hij geeft toe dat men, verspreid over alle dialogen van Plato, elementen vindt van een doctrine over het goddelijke. , , Maar indien men het volmaakte en totale systeem van de théologie, dat de ononderbroken hiérarchie van de goden integraal omvat, in één enkele dialoog van Plato moet beschouwen - het zal misschien een paradox zijn wat ik zeg en alleen duidelijk voor wie tot onze kring behoort, maar toch moeten we het dur- ven zeggen : het is de Parmenides waarnaar u verlangt, en het zijn de mystieke gedachten van die dialoog die u zieh voorstelt. (...) Want in deze dialoog vinden alle principes (axiomata) van de theologische wetenschap hun volmaakte uitdrukking, hierin ook komen alle klassen van de goden in een continue reeks naar voren, en deze dialoog is niets anders dan de hymne van de genese van de goden en van al wat hoe dan ook is, vanuit de onzeg- bare en onkenbare oorzaak van het heelal. " 25 Voor hen die niet tot de , , geestelijke familie ' ' ( bestia ) van de neopla- tonici behoren is dit antwoord inderdaad paradoxaal. Hoe kan Proclus de Parmenides beschouwen als het wetenschappelijk traktaat bij uitstek over 25. Theol. plat. I, 7 - p. 31, 7-27.</page><page sequence="12">202 C. STEEL de goden ? Wie zieh ooit met de Studie van deze dialoog heeft beziggehou- den, zal wel nooit de indruk gehad hebben dat hij met een theologische tekst te maken had. Om het standpunt van Proclus te begrijpen, moeten we vooreerst weten op welke wijze in de neoplatonische traditie deze dia- loog gelezen werd, en vooral het fameuze tweede deel met de hypothesen over het Ene en het Andere. In dat deel onderzoekt Parmenides, als in een oefening van dialectiek, welke gevolgen men kan afleiden zowel uit de af- firmatie van het Ene als uit de negatie ervan, gevolgen zowel voor het Ene zelf als voor het Andere ( dan het Ene ). De bevestigende hypothèse , , indien het Ene is ' ' kan op twee manieren begrepen worden : ofwel als een bevesti- ging van de eenheid van het Ene ( indien het Ene is ) ofwel als een affirmatie van het zijn van het Ene (indien het Ene is). Indien men het Ene als abso- lute eenheid poneert ( Iste hypothèse), dan volgen hieruit alleen negatieve consequenties : het Ene heeft geen delen, het is niet een geheel, het is niet in zieh, maar ook niet in een ander, niet in beweging, maar ook niet in rust, enz. Van een dergelijke absolute eenheid moeten noodzakelijk alle attribu- ten ontkend worden, zelfs het ,, zijn " (want één-zijn is reeds veelheid) : het Ene , , is ' ' dus niet, en het is ook niet kenbaar. De eerste hypothèse lijkt dus tot iets onmogelijks te leiden. Vandaar dat Parmenides de hypothèse herformuleert als , , Indien het Ene is ' ' ( 2 de hypothèse ). Toegegeven dat het Ene is, moet men aan dat Ene-dat-is aile mogelijke attributen toeken- nen die in de eerste hypothèse ontkend werden : het Ene heeft delen, het is een geheel, het is identiek, het is verschillend, enz. De interpretatie van deze reeks hypothesen ( waarvan we alleen de eerste twee vermelden ) heeft van bij het begin aanleiding gegeven tot de meest uiteenlopende opinies. Voorzover we hierover getuigenissen hebben, blijkt men aanvankelijk het tweede deel van de dialoog gewoon genomen te heb- ben als een training in de dialectiek aan de hand van het voorbeeld van het Ene, een dispuutoefening waarin aile mogelijke argumentatievormen uit- getest worden, waarachter men zeker geen diepere betekenis moet zoeken. De eersten die in de argumentatie een metafysische betekenis ontdekt heb- ben ( , ,een betoog dat op de dingen zelf slaat ' ' ), zijn de neoplatonici. Zij vertrokken in hun interpretatie van hun eigen fìlosofìsche premissen. Het néoplatonisme kan immers gekarakteriseerd worden als een heno-logie, een</page><page sequence="13">PROCLUS : FILOSOFIE EN MYTHOLOGIE 203 filosofie van de eenheid. Het ene wordt beschouwd als principe van al wat bestaat. Aile klassen van zijnden , , zijn ' ' slechts voorzover ze in diverse mate deelhebben aan , , eenheid ' ' Zo kan men begrijpen waarom deze filosofen ertoe kwamen de verschillende hypothesen over het Ene en het Andere te lezen als een discussie over de eerste principes en de diverse niveaus van de werkelijkheid (hypothèse - hypostase). Een dergelijke interpretatie wordt voor het eerst verdedigd door Plotinus. Toch bleef er ook binnen de neo- platonische school nog een levendige controverse bestaan over de juiste in- terpretatie van deze enigmatische tekst van Plato. Zeker, ze verwerpen al- len de logische interpretatie van de tekst, maar ze verschillen van mening over de correspondentie tussen deze of gene hypothèse en dit of dat prin- cipe of zijnsniveau. Wat de eerste hypothèse betreft, waren allen het erover eens dat hierin geargumenteerd werd over het absoluut Eerste, het Ene- Goede dat verheven is boven aile zijn en kennis en waarvan niets geaffir- meerd kan worden. De divergentie in interpretatie begint vanaf de tweede hypothèse. Plotinus zag hierin een karakterisering van de Nous, de zichzelf denkende Geest die in zieh de totaliteit van de ideeën omvat. Denken en Zijn vallen hierin samen. Van deze Geest kunnen, zoals van het Ene-dat- is, alle mogelijke attributen gezegd worden. Proclus echter, die hierin zijn meester Syrianus volgt, kritiseert zijn voorgangers op dit punt, omdat ze er niet in geslaagd zijn de theologische betekenis van ook deze hypothèse te begrijpen 2&lt;s. Hij merkt op dat de bewijsvoering van de tweede hypothèse leidt tot veertien opeenvolgende conclusies van een steeds grotere complexi- teit : indien het Ene is, dan is het één-zijnde, dan is het een geheel, dan is het een veelheid, enz... Welnu, het is onmogelijk dat ¿z/deze conclusies , , en bloc ' ' en ongedifferentieerd zouden slaan op het , , ware zijn ' ' . Want dit Zijn is in zichzelf gedifferentieerd. En evenmin mag men al deze attri- buten op eendere wijze toekennen aan gelijk welk , , deel ' ' van het Zijn. De opeenvolgende conclusies die men kan afleiden uit de hypothèse , , indien het Ene is ' ' , slaan dus op de opeenvolgende niveaus binnen het ware Zijn die, volgens een afdalende gradatie, deelhebben aan de eenheid ( zoals het zuiver intelligibele, het intellectieve, het hyperkosmische, enz. ). Zo wordt, 26. Tbeol.plat. I, 11.</page><page sequence="14">204 C. STEEL b.v. , de logische deductie van de attributen , , gelijk en ongelijk ' ' vanuit de premisse , , het Ene is ' ' door Proclus geïnterpreteerd als de ontologische voortkoming (proodos = processio) van de ,, hyperkosmische " klasse der zijnden uit het Ene. Er bestaat dus een volmaakte overeenstemming tussen de afleiding van de attributen van het Ene-dat-is en de ontplooiing van de diverse zijnsklassen uit het Ene. Overigens begrijpen we nu ook beter de complementariteit van de twee eerste hypothesen : de eerste gebruikt een reeks negaties om door een negatieve théologie het absoluut Ene-Eerste aan te duiden dat aile zijnsklassen en al hun attributen transcendeert. De tweede, daarentegen, affirmeert van het Ene alle mogelijke attributen die eerst ontkend werden, dit betekent, zij leidt uit het Ene alle zijnsorden af volgens de verschillende modaliteiten van eenheid waaraan zij participeren. Al deze zijnsklassen worden als het ware vergoddelijkt door de respectieve- lijke henaden waaraan zij deelhebben. Daarom kan de tweede hypothèse beschouwd worden als een positieve théologie waarin de verschillende klas- sen der goden gemanifesteerd worden, namelijk de diverse henaden waar- aan de onderscheiden zijnsklassen deelhebben. Door een dergelijke, uiterst consequent doorgevoerde interpretatie, is de Parmenides de theologische tekst bij uitstek geworden. , , Inderdaad ' ', zo schrijft Proclus 27, ,, in deze dialoog treden aile goddelijke klassen in volg- orde naar voren uit de allereerste oorzaak en tonen er ook hun onderlinge samenhang ".De meeste abstráete dialoog van Plato wordt door deze in- terpretatie , , de hymne van de genese van de goden ' ' . Wat bij een eerste lectuur niet meer leek te zijn dan een eindeloze logo-gonie, een louter dia- lectisch spel waarbij uit een variabele premisse telkens andere conclusies worden afgeleid, blijkt bij nader inzien een waarachtige theo-gonie te zijn, niet meer een mythische, zoais die van Hesiodus, maar een wetenschappe- lijke. Zo levert de Parmenides ons alie axioma's en alie argumenten voor een wetenschappelijk exposé van de gehele théologie van Plato. Inderdaad, ook 27. Theol. plat. I, 7 - p. 31, 22-27. Over de Farmenides als hymne, zie ook In Farm., 1191, 34-35. ,, Dans son école platonicienne, Proclus avait allumé le foyer sacré de tous les dieux et de toutes les déesses, et le chant qu'il leur a consacré, c'est sa Théologie platonicienne, fruit d'une lecture plu- sieurs fois séculaire du Farménide de Platon ' ' , aldus H.-D. Saffrey aan het slot van zijn inspirerend artikel „La théologie platonicienne de Proclus, fruit de l'exégèse du Parménide " in Revue de phi- losophie et de théologie, 116 ( 1984), p. 1-12.</page><page sequence="15">PROCLUS : FILOSOFIE EN MYTHOLOGIE 205 alle overige gegevens die men over de goden incidenteel en verspreid over de andere dialogen vindt, moet men binnen het systematisch-logische kader van de Pârmenides situeren om ze correct te interpreteren. Alies wat Plato hoe dan ook over het goddelijke heeft geschreven ( zij het in de vorm van my then, Symbolen, beeiden, of in redeneringen ) kan alleen dan betekenis hebben wanneer het in verband gebracht wordt met de conclusies die in de Parmenides worden af geleid. En het is ook in betrekking tot diezelfde di- aloog dat men de meest uiteenlopende gegevens moet interpreteren die men over het goddelijke aantreft in de oude Helleense mythologie, in de mathematische elucubraties van de pythagoreeërs en in de openbaringen van de Chaldeeuwse Orakels. Want alleen de Parmenides verschaft ons de nodige begrippen, relaties, afleidingen, gelijkenissen en opposities om wat elders geïnspireerd, gesymboliseerd, gedramatiseerd, afgebeeld is, weten- schappelijk uit te drukken. In zijn schitterende uitgave en commentaar van de Elementen van théo- logie maakt prof. E.R. Dodds volgende opmerking bij Proclus' project van een heidense , , summa theologiae ' ' dat we hier hebben voorgesteld : , , That Homer's Olympians, the most vividly conceived anthropomorphic beings in all literature, should have ended their career on the dusty shelves of this museum of metaphysical abstractions is one of time's strangest ironies. " 28 Dodds, bekend specialist van de Griekse religie, stelt met enige bitterheid vast dat, aan het einde van de antieke cultuur, de Griekse goden hun vita- liteit verloren hebben : ze zijn gedegradeerd tot bloedloze metafysische abstracties. Hoe gevat deze opmerking van Dodds ook mag zijn, toch lijkt ze niet helemaal juist. Vooreerst, voor Proclus bleven de goden, ondanks alle metafysische identificaties, toch zeer persoonlijke wezens waarmee hij verbonden was in een persoonlijke , , devo tie ' ' , door hymnen en riten 29. Verder zou hij verontwaardigd de bewering hebben afgewezen dat de ar- ticulaties die hij binnen de intelligibele werkelijkheid onderscheidt en die hij afleidt uit het Ene, , , abstracties ' ' zouden zijn : het gaat volgens hem om de dialectische ontplooiing van het idéele Zijn zelf. 28. Zie The Elements of Theology, Oxford, 1933, p. 260. 29. Cf. A.J. FestugiÊRE, Proclus et la religion traditionelle, opgenomen in Études de philosophie grecque, Paris, 1971, p. 575-584.</page><page sequence="16">206 C. STEEL De dialectische théologie van Proclus zal nog nauwelijks iemand van onze tijdgenoten overtuigen. Velen zullen haar beschouwen als een voorbeeld van , , schwärmerisch ' ' denken, wat kenmerkend heet te zijn voor de neo- platonische filosofie. ,, Over de filosofie van de late oudheid hangt als een mist boven een stil en verlaten ven een sfeer van verzadigde diepzinnigheid. (...) Haar hypostasen gaan geruisloos, als flarden van een ijle mist, in el- kaar over in bewegingen van boven naar beneden en terug ' ' Zo drukt C. Verhoeven het mooi uit 30. Hiertegenover kunnen we het positieve oordeel van Hegel plaatsen, een filosoof die toch moeilijk kan verdacht worden van ,, Schwärmerei ' '. In de bekende Vorrede van de Phänomenologie des Geistes komt een passage voor waarin Hegel zinspeelt op Proclus' dialecti- sche théologie. De tekst komt voor in de slotbeschouwing waarin Hegel zieh afvraagt of zijn bepaling van de filosofie als , , zelfbeweging van het begrip wel gunstig zal onthaald worden. Hij troost zieh door te verwijzen naar de manier waarop Plato's filosofie door de neoplatonische filosofen gelezen werd. Er zijn perioden geweest, aldus Hegel, waarin men meende dat het voortreffelijke van Plato's filosofie te vinden was in zijn mythen, die noch- tans wetenschappelijk waardeloos zijn. ,, Maar er zijn ook tijden geweest, die zelfs tijden van dweperij ( Schwärmerei ) genoemd werden, waarin (...) de Parmenides van Plato, zeker het grootste kunstwerk van de oude dialec- tiek, als de ware onthulling en de positieve uitdrukking van het goddelijke leven beschouwd werd " 31. Summary : Proclus, Philosophy and Mythology Since its origin, Greek philosophy has made an attempt to rationally determine what the 'divine' , object of myth and religious practice, really is. In the present article we examine Produs's project of a philosophical theology. First, by determining its object (theion) : the absolute One and the henads, secondly by distinguishing its method (logos) from other forms of theological discourse : symbolic-mythological, eikonic and oracular. Finally, we explain how Proclus came to understand the logical discussion in the Parmenides of Plato as the perfect system of scientific dialectical theology, a philosophical 'hymn of the gene- ration of the gods'. 30. C. VERHOEVEN, Voorbij het begin. De Griekse filosofie in haar Spiegel. I. Figuren, Baarn, 1984, p. 207. 31. HEGEL, Phänomenologie des Geistes, p. 57 (ed. Hoffmeister).</page></plain_text>