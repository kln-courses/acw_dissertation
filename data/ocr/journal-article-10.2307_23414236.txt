<plain_text><page sequence="1">התכונות הייחודיות של מקדש יחזקאל מניין? מאת יעקב מילגרום אלו תכונותיו הייחודיות של מקדש יחזקאל: א. הוא ממוקם במורד הדרומי של הר גבוה(יח׳ מ, ב); ב. לחצר הפנימית המורמת אין חומה; ג. אין כיור לרחיצת ידי הכוהנים; ד. אין בבית המקדש כלי קודש, חוץ משולחן עץ(שם מא, כב); ה. מעיין נובע מתחת המקדש ועולה לפני הקרקע מחוץ למקדש. אין דומה למקדש זה בכל המזרח הקדום, לפחות על פי ההגדרה המקובלת של מונח זה. אך אם מרחיבים את המונח כך שיכלול גם את האגן המזרחי של הים התיכון׳ מתברר כי היה מקדש אחד שדמה בתכונותיו הייחודיות למקדש יחזקאל, כמעט בכל פרטיו ודקדוקיו - מקדש אפולו בדלפי שביוון: א׳. דלפי ממוקמת במורד הדרומי של הר פךנסוס; בי. לא הייתה חומה בחצר הפנימית המורמת; ג׳. היה מעיין לרחיצה, כסותיס(Cassotis), אבל לא היה כיור: ד. במקדש דלפי לא היו כלי קודש, כלומר לא היו פסילים; הי. מעיין נבע מתחת למקדש ועלה לפני הקרקע מחוצה לו. ממצאים אפיגרפיים וארכאולוגיים מעידים באופן מובהק על קשר בין העולם היווני לעולם המזרח הקדום. בתעודות מן המזרח מהמאה האחרונה לקיומה של האימפריה האשורית החדשה(650-750 לפסה׳׳נ) מופיעים שמות יווניים של אומנים, יורדי ים, שודדים, שכירי חרב וסוחרים. יתר על כן, ידיעות על יוונים שהיו בעלי ׳משרות רמות בחברות המקומיות [...] C. H. Gordon, The Common Background of Greek and Hebrew Civilization, New York 1 1965 [«piu לחקר המקרא והמזרח הקדום, יט(תשס״טן, עמי 30-27]</page><page sequence="2">יעקב מילגרום [2 הקשורות בהעברת מקרקעין [...] מקח וממכר [...] ומתן עדות׳2 מאשרות כי לא זו בלבד שיוונים עסקו במסחר מזדמן, אלא שהם גם ישבו ישיבת קבע בתור אזרחים מן השורה באימפריה האשורית. אם זה היה המצב במאה השמינית-השביעית, קל וחומר כעבור מאה שנה, בתקופת האימפריה הבבלית החדשה, זמנו של יחזקאל. ברם קיימות עדויות מעטות למגעים בין ארצות המזרח ובין יוון בתקופה הבבלית.3 מכל מקום אני סבור שלמקדש שבדלפי הייתה השפעה מכרעת על המקדש הדמיוני של יחזקאל. העיקרון הארכיטקטוני העומד בבסיס מקדש יחזקאל הוא הבדלה בין קודש לחול. עיקרון זה מופיע לראשונה בתורת כוהנים (וי׳ י, י), ויחזקאל הזכירו במפורש(יח׳ מד, כג&gt;. ההבדלה הושגה במקדש יחזקאל על ידי שלושת המפלסים האנכיים: הכניסה למפלס התחתון, שנועד לבני ישראל, נאסרה על בני נכר(שם מד, ט); הכניסה למפלס האמצעי, שנועד לכוהנים, נאסרה על שאר בני ישראל, כולל הלויים והנשיא(שם מד, יג; מו, ב); והכניסה למפלס העליון, האלוהי, שנועד אך לה', נאסרה גם על הכוהנים. מהיכן שאב יחזקאל את רעיון שלושת המפלסים האנכיים כביטוי חזותי לעקרון ההבדלה? מקדש יחזקאל הוא למעשה זיקוו־ת זעיר. הזיקורת הוא מבנה מסופוטמי מקודש שהיו בו שלושה או ארבעה גרמי המדרגות שעלו אל המפלס העליון, שנחשב תחומו הבלעדי של האל המקומי. מבנה הזיקורת חייב את יחזקאל להשתמש בממד האנכי, והמפלס העליון נהפך כולו לתחום הבלעדי של הי. המשמעות התאולוגית של השינויים במקדש יחזקאל היא סילוק מרכיבים מגשימים (אנתרופומורפיים). אמנם המקדש המשיך להיות ׳בית ה״, אך לא היו בו אור (מנורה), קטורת (מזבח הקטורת), שמן המשחה וכיסא כבוד (הארון). שולחן לחם הפנים, שנותר חרף כל השינויים, כבר טוהר מהגשמה בתורת כוהנים. החלפת לחם הפנים, אשר התבצעה מדי שבת בשבתו(וי׳ כד, ח), נעשתה בתיאום עם החלפת משמרות הכוהנים והלויים בשבת (מל״ב יא, ד-ט; דה׳׳ב כג, ד-ו). ותריסר כיכרות הלחם נחשבו אות הברית בין שבטי ישראל לה׳.4 הגבלת המפלס העליון לשימוש ה׳ בלבד ביטלה את הצורך בכוהן גדול. הכוהן הגדול טיפל בכלי הקודש בבית ה׳. כל ערב ערך את המנורה(וי׳ כד, ח), פעמיים ביום R. Rollinger, 'The Ancient Greeks and the Impact of the Ancient Near East: Textual Evidence and Historical Perspective (ca. 750-650 BC)', R.M. Whiting (ed.), Mythology 251 .and Mythologies: Melammu Symposia, II, Helsinki 2001, p. השווה: RR. Helms Greek" in the Neo-Assyrian Levant and "Assyria" in Early Greek Writings', Ph.D.," 1983 .dissertation, University of Pennsylvania, 1980; Ann Arbor, Mich ראה למשל: ,'E. Weidner, 'Jojachin, König von Juda im babylonische Keilinschrifttexten Melanges Syriens offerts a Monsieur Rene DussaudII, Paris 1939, pp. 923-935, esp. 932-933 .pp 422 .R. de Vaux, Ancient Israel, trans J. McHugh, New York 1961, p. השוו: ,J. Milgrom 2094 .Leviticus 23-27 (AB), New York 2001, p [28]</page><page sequence="3">3] התכונות הייחודיות של מקדש יחזקאל מניין? הקטיר קטורת על מזבח הקטורת (שמי ל, ז-ח), ופעם בשנה כיפר על הארון, הכפורת ושאר המקדש(שמי ל, י; וי׳ טז, יד-טז). אבל משסולקו כלי קודש אלו מבית המקדש, לא הייתה שום סיבה לקיום הכהונה הגדולה.5 כלי הקודש היחיד שנותר במקדש יחזקאל הוא כאמור שולחן לחם הפנים, והותר לכוהן הדיוט לשרת בו(וי׳ כד, ח).6 אם כן לא מקרה הוא שלא נזכר בספר יחזקאל כוהן גדול; יחזקאל ביטל במקדש שחזה את עבודתו של הכוהן הגדול. רוב החוקרים מניחים שהיעדרם של כלי הקודש במקדש יחזקאל הוא מקרי. אבל טענה זו מופרכת על ידי הימצאותו של שולחן הפנים. אילו היה המקדש ריק לגמרי, אפשר היה להניח שהיו בו כלי קודש אך הם לא הוזכרו. אבל אם הוזכר אחד מהם, השולחן, סימן הוא ששאר הכלים אכן לא היו בנמצא. הוא הדין להיעדרם של החומה הפנימית והכיור. הוכחתי במקום אחר שאילו הייתה החומה הפנימית קיימת, כל שיטתו של יחזקאל הייתה נהרסת.7 ואשר לכיור, מקדש דלפי מספק רמז בנוגע להיעדרו. בדלפי רחצו ידיים לא בכיור אלא במעיין: ואולי גם במקדש יחזקאל רחצו הכוהנים במעיין, אך זו השערה בעלמא. העיקר הוא שאין להניח קיומו של כלי כלשהו במקדש יחזקאל. איך התנהל בית מקדש ללא כוהן גדול, במיוחד ביום הכיפורים? הרי הכוהן הגדול לבדו אמור היה לכפר על המקדש מבוקר עד ערב. במקדש יחזקאל הכוהן המכפר היה כוהן הדיוט, והוא לא נכנם למקדש לכפר עליו(השווה: וי׳ טז, יב-טז), אלא עמד על סף הבית ונתן מדם החטאת על מזוזות הבית(יח׳ מה, יט), סימן נוסף שלא הייתה לכוהנים דריסת רגל בבית ה׳ במקדש, אלא פעם בשבוע, בשבת, להחליף את לחם הפנים. יש לציין כי יום הכיפורים חל במקדש יחזקאל לא בעשרה בחודש השביעי אלא באחד בחודש הראשון, תאריך המתאים יותר לשנה הבבלית החלה באביב. אם רצה יחזקאל לרוקן את הבית מכלים, למה השאיר או התקין את שולחן הפנים? התשובה על כך היא שהשולחן היה גמול לכוהנים בני צדוק על נאמנותם לה׳(שם מד, טו-יח). אם כן מחוץ למקדש שלט הכוהן הגדול על יתר הכוהנים במישור המנהלי, הפוליטי והרוחני, אבל בתוך המקדש לא היה עוד הבדל ביניהם: כולם היו שווים ורשאים היו לטפל בלחם הפנים. יחזקאל הבטיח לישראל מלך בן דוד(שם לז, כב, כד), אבל כוחותיו מוגבלים עד כדי כך שמלך זה דומה לנשיא שבט קדמון, והוא אכן נקרא נשיא(שם לד, כד: לז, כה). הנשיא כשר הגיע לאותה מסקנה. ראה: ,R. Kasher, 'Anthropomorphism, Holiness and Cult', ZAW 192-208 ,110 (1998), pp שלא כטענת כשר(שם), היכל המקדש בחזון יחזקאל לא היה ריק לגמרי: שולחן הפנים נועד לעבודה מדי שבת בשבתו, והמדרגות שהובילו ממפלס הכוהנים להיכל מלמדות ששירתו בהיכל. J. Milgrom, 'The Unique Features of Ezekiel's Sanctuary', N. Sacher, D.A. Glatt-Gilad, and M. J. Williams (eds.), Mishneh Todah - Studies in Deuteronomy and Its Cultural Environment in Honor of Jeffrey H. Tigay, Winona Lake, IN 2009, pp. 293-305 [29]</page><page sequence="4">יעקב מילגרום [4 בחזונו שולט על אדמה מסוימת כמו נשיאי העבר, אבל אדמתו רחוקה מן המקדש. במקדש שולט ה/ מלך ישראל: יחי אני נאם אדני ה׳ אם לא ביד חזקה ובזרוע נטויה ובחמה שפוכה אמלוך עליכם׳(שם כ, לג). ה׳ הוא שהקים את המקדש ולא מלך בשר ודם, והמקדש הוא ארמונו הבלעדי של הי. אם כן בית המקדש הוא סימן מובהק שה׳ לבדו הוא מלכם של ישראל. ולאיש, כולל הכוהן הגדול, לא הותר להימצא בתוכו לעבדו. כשם שמיעט את כוחו של המלך והוריד אותו לדרגת נשיא, כך מיעט יחזקאל את כוחו של הכוהן במקדש, ובמקום כוהן גדול הפקיד בו כוהן הדיוט. לסיכום, מבנה המקדש הדמיוני של יחזקאל עוצב על פי תבנית הזיקורת המסופוטמי, שמפלסו העליון נועד לשמש מעון לאל המקומי. ברם בתכניתו של יחזקאל, אף שגם בה היה המפלס העליון נחלת האל לבדו, המקדש רוקן לחלוטין, למעט שולחן עץ. את הרעיון של מקדש ללא כלי קודש שאב יחזקאל ממקדש דלפי, אשר סיפק גם את הדגם של מעיין תת־קרקעי העולה לפני הקרקע מחוץ לתחום המקודש. תבנית הזיקורת באשר למערך החיצוני ותבנית מקדש דלפי באשר למערך הפנימי עובדו בדמיונו היוצר של יחזקאל והותאמו לסדר היום הכוהני שלו. המקדש נבנה בידי ה׳, וכיסא מלכותו הוא בית ה׳ במקדשו(שם מג, כ). ה׳ הוא מלך ישראל אשר מולך ממקדשו. פולחנו נערך במזבח העולה בלבד(שם, יד-כז) ובשולחן לחם הפנים(שם מא, כב), וכל שאר כלי המערך הפנימי סולקו. כתוצאה מכך המקדש, הניצב במפלס העליון, הוא אכן בית ה׳ הבלעדי. תוצאה נוספת היא ביטול משרת הכוהן הגדול בבית המקדש, והענקת מלוא הסמכויות בפולחן לכוהנים בני צדוק. תפקיד זה הוענק להם עקב נאמנותם לה׳, בניגוד לסטיותיהם של רבים מבני ישראל ואף מן הכוהנים והלויים(שם מד, י-יג). נבואת יחזקאל מלמדת כי נבואה יכולה להתבטא באבנים. יחזקאל הובא לסיור בבית המקדש, שנבנה על ידי הי. הסיור נערך כמעט ללא מילים(שם מ-מב), אך אבני המקדש הרבו לדבר, ואכן כך אמר ה׳ ליחזקאל: ׳ואם־נכלמו מכל אשר־עשו צורת הבית ותכונתו ומוצאיו ומובאיו וכל־צורתו ואת־כל־חקיתיו [וכל־צורתו] וכל־תוריתו הודע אותם וכתיב לעיניהם וישמרו את־כל־צורתו ואת־כל־חקתיו ועשו אותם׳(שם מג, יא). [30]</page></plain_text>