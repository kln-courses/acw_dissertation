<plain_text><page sequence="1">MEZZO SECOLO DOPO All'inizio della scorsa estate, da Tubinga dove oggi ha una delle sue sedi, la Casa Editrice Francke, un tempo in Svizzera a Berna, mi comunicava che «la casa editrice sdx Joint Publishing Company Beijing» aveva acquistato i diritti e stava «preparando l'edizione cinese» del mio libro Der italienische Humanismus. La gentile assistente editoriale, mentre si dichiarava lieta della notizia, sottolineava che il contratto con me, tuttora valido, era stato firmato con la Casa Francke di Berna nel '47, esattamente mezzo secolo fa. Il "mezzo secolo", confesso, mi ha colpito e mi ha indotto a riandare con la memoria, non solo alle origini lontane di quel libro, ma al contesto culturale in cui nacque, un contesto cosi diverso dall'attuale e oggi in più cose quasi i?icomprensibile. Non basta. Sono stato fatalmente portato a ricordare che quel lavoro, steso più di cinquantanni fa, era stato allora, nella mia attività, piut tosto una conclusione che un avvio: che qualunque cosa possano oggi significare cinquantanni di lavoro sulla storia della cultura del Rinascimento, in quelle pagine io tentavo soprattutto un primo bilancio in vista di un'indagine ulte riore, almeno in parte nuova e diversa. Già il titolo Der italienische Humanismus (l'opera usci in tedesco nel '47 e solo nel '52 vide la luce da Laterza il testo italiano, in vari luoghi accresciuto e integrato) richiamava di proposito connessioni e discussioni, anche teoriche, non agevoli oggi a rievocare a pieno, ma che conviene ave re presenti. Non a caso, infatti, il libro usci contemporaneamente a un'o pera di Heidegger, destinata ad avere larga risonanza, edita dallo stesso edi tore, nella stessa collana di scritti filosofici, per decisione di Ernesto Grassi, l'amico direttore appunto della collezione Ueberlieferung und Auftrag \ 1 Nel 1983 Ernesto Grassi pubblicava negli Stati Uniti un volume dal titolo Hei degger and the Question of Renaissance Humanism. Four Studies, Center for Medieval ana Early Renaissance Studies, Binghamton, New York, 1983 (ne esiste una trad, it., Napoli, Guida, 1985, con introduzione di Cesare Vasoli). Scriveva Grassi, p. 17:</page><page sequence="2">152 EUGENIO GARIN Grassi, che di Heidegger era stato allievo a Friburgo, già nel '42 aveva pubblicato un saggio platonico di Heidegger. In Svizzera, dove aveva tro vato rifugio nella crisi della guerra, aveva avviato appunto con la Casa Edi trice Francke di Berna una collana filosofica, con la collaborazione dell'un gherese Wilhelm Szilasi già allievo di Husserl (e di Heidegger) a Friburgo, anch'egli rifugiato in Svizzera e dal '47 professore a Friburgo nella cattedra dei suoi maestri2. La collana di Grassi (dal titolo Ueberlieferung und Auf trag) era divisa in tre sezioni: Schrifìen, Problème und Hinweise, Texte (che pubblicò solo qualche testo greco). Nel '47, quasi contemporaneamente, mentre quinto della serie Probleme usciva un volume di Heidegger che univa alla seconda edizione del saggio platonico del '42 Platons Lehre von der Wahrheit la recentissima lettera a Jean Beaufret Uber den "Huma nismus", nella serie Schrifìen compariva appunto il mio Der italienische Hu manismus0. Lo scritto di Heidegger, come è noto, era la risposta a una lettera di Jean Beaufret da Parigi (del 10 novembre 1946). Beaufret aveva domanda to a Heidegger: «Comment redonner un sens au mot Humanisme?». Hei degger, ripresa, in francese, non senza ironia, la battuta di Beaufret, rispon deva: «La domanda indica l'intenzione di conservare il termine. Io mi chiedo se è necessario». Cosi, già in partenza, Heidegger contestava il rigo re 'filosofico' del termine umanesimo, al di là della sua valenza classica: sto «The topic of our investigation is the contemporary relevance of Italian Humanism and its problems. From the beginning of the study of Humanism a century ago, with Burckhardt and Voigt to Cassirer, Gentile and Garin, scholars have seen the essence of Humanism in the rediscovery of man and his immanent values. This widespread in terpretation is, for example, the reason why Heidegger [...] repeatedly engaged in po lemics against Humanism as a naive anthropomorphism». 2 Di Szilasi c'è appena bisogno di ricordare i rapporti politici con Béla Kun, al tempo della repubblica sovietica in Ungheria (1919). 3 Grassi aveva incluso Platons Lehre von der Wahrheit di Heidegger nel secondo volume di una pubblicazione periodica subito interrotta dagli eventi: «Geistige Uber lieferung», II, Berlin, Helmut Kiipper, 1942, pp. 96-124. Il primo volume, uscito nel '40, era particolarmente significativo proprio per il proposito di un nuovo studio sul l'umanesimo italiano, consegnato a un lungo saggio dello stesso Grassi: Der Beginn des modernen Denkens von der Leidenschaft und der Erfahrung des Urspriinglichen, pp. 36 84. Grassi affrontava temi e testi del Bruni, di cui seguiva l'edizione relativamente re cente del Baron (del 28). Non solo. Ospitava pagine molto significative, e molto 'at tuali' di Luigi Russo, Humanismus und Renaissance. Ihr Bild in der gegenwàrtigen ita lienischen Geschichtsschreibung, pp. 187-208, ove, fra l'altro, Russo aveva presenti anche gli ultimi lavori di Cantimori. Quanto poi alla prima edizione della lettera di Heidegger a Beaufret (di cui si leg ge anche l'indicazione: Klostermann, Francoforte sul Meno, 1946), Grassi sostenne sempre esser la sua, uscita a Berna nel '47.</page><page sequence="3">MEZZO SECOLO DOPO 153 rica, letteraria, pedagogica. In realtà Parigi proprio in quel momento era piena delle discussioni estremamente vivaci suscitate dalla celebre (almeno allora) conferenza di Sartre al "Club Maintenant" L'existentialisme est un humanisme, subito pubblicata da Les Editions Nagel con l'eco delle prime osservazioni. Sartre, mentre respingeva sdegnosamente la moda 'letteraria' di un termine generico e insignificante, ne difendeva viceversa l'uso per indicare una dottrina filosofica austera («la doctrine la moins scandaleuse, la plus austère»), anche se, purtroppo, resa equivoca - osservava - dalla presenza di «due specie di esistenzialisti: i primi, gli esistenzialisti cristiani, fra i quali Jaspers e il cattolico Gabriel Marcel; gli altri, gli esistenzialisti atei fra cui andava messo Heidegger con gli esistenzialisti francesi», e, sog giungeva, lui stesso, Sartre. Continuava, per precisare la concezione del l'uomo propria del suo esistenzialismo (umanismo), ripetendo quasi alla lettera (ma ovviamente senza saperlo) alcune celebri battute di un 'umani sta' italiano del Quattrocento (famoso di nome, ma poco letto), che ateo certo non era e non si proclamava, ma che con rara efficacia aveva posto la peculiarità dell'uomo nel suo essere un punto di assoluta libertà della pro pria natura: Pico della Mirandola. «L'esistenza precede l'essenza» - proclama Sartre nel '46. «L'uomo esi ste, si trova, si affaccia nel mondo; poi si definisce [...]. L'uomo, quale lo concepisce l'esistenzialista, non è definibile perché non è nulla (s'il n'est définissable, c'est qu'il n'est d'abord rieri). L'uomo sarà solo in un secondo momento, e sarà quando si sarà fatto. Cosi non c'è una natura umana per ché non c'è un Dio per concepirla. L'uomo è, e non come si concepisce, ma come si vuole, e come si concepisce dopo lo slancio verso l'esistenza: l'uomo non è altro che quello che si fa. Questo è il principio primo del l'esistenzialismo». Cosi Sartre nel '46. Non diverso nelle conferenze giap ponesi' di Tokio e Kioto di vent'anni dopo, quando ripeterà: «l'uomo non esiste [...] l'uomo è l'avvenire dell'uomo»4. Esattamente cinque secoli prima della conferenza di Sartre al "Club Maintenant", Giovanni Pico nel discorso a Roma che scrisse e riscrisse ma che non lesse né pubblicò mai, travolto dalla condanna della Chiesa, aveva affermato che Dio creando l'uomo non ha creato un esistente, ma una libera possibilità di essere: un punto di libertà assoluta capace di farsi meno che un vivente, meno che una cosa, ma anche di diventare uno con Dio. «Ti posi nel mezzo del mondo perché meglio tu potessi vedere 4 Jean Paul Sartre, L'existentialisme est un humanisme, Paris, Nagel, 1946, pp. 16 17, 37-39. («l'homme est condamné à chaque instant à inventer l'homme»). Le con ferenze 'giapponesi' (settembre-ottobre 1965) v. in Sartre, Plaidoyer pour les intellec tuels, Paris, Gallimard, 1972, pp. 49-50.</page><page sequence="4">154 EUGENIO GARIN di là tutto quello che è nel mondo. Non ti ho fatto né celeste né terreno, né mortale né immortale, perché di te stesso quasi libero e sovrano arte fice ti plasmassi e ti scolpissi nella forma che avresti prescelto. Tu potrai degenerare nelle cose inferiori che sono i bruti; tu potrai, secondo il tuo volere, rigenerarti nelle cose superiori che sono divine». E concludeva: «ma se, non contento della sorte di alcuna creatura [l'uomo] si raccoglierà nel centro della sua unità, fatto uno spirito solo con Dio, nella solitaria caligine del Padre colui che fu posto sopra tutte le cose starà sopra tutte le cose»5. A guardar bene a fondo, l'umanesimo ateo di Sartre e l'umanesimo di Pico (col suo sfondo ermetico-cabbalistico) non erano nella sostanza trop po lontani, mentre era davvero tutt'altra cosa l'umanesimo di cui Heideg ger discorreva con Beuafret. Ovviamente alla fine del 1945, quando accet tavo la proposta di Grassi di tentare di profilare in sede storica quello che era stato sul terreno filosofico l'umanesimo italiano del Rinascimento, se avevo letto Heidegger e Sartre, non potevo ovviamente conoscere quello che non avevano ancora scritto, ma avevo ben chiaro quello che, a mio parere, aveva significato nella storia della cultura europea l'età dell'umane simo in Italia: il ritorno agli antichi greco-romani, lo studio delle loro lin gue, il nuovo confronto con Platone e Aristotele, la nuova lettura di To lomeo e Archimede, di Ippocrate e Galeno. Si erano affermati gli uomini nuovi, dal Salutati al Bruni, da Leon Battista Alberti al Brunelleschi. E poi l'amicizia e la collaborazione dei Pico con Poliziano e, perché no?, con Sa vonarola; e Leonardo e Michelangelo, Machiavelli e Guicciardini, e, nello sfondo, nel futuro, Bruno e Galileo. Tutto questo nell'incontro con l'Eu ropa, su linee nitide di collaborazione feconda in tutti i piani del sapere, da Cusano a Keplero, mentre i confini delle terre note e frequentate si al largavano dall'Oriente alle Americhe. L'umanesimo, gli studia humanitatis, non erano solamente, come con tinuavano a ripetere i dottissimi 'grammatici', studi linguistico-retorici, né, come volevano i cosiddetti storici letterari, edificavano solo monu menti di bello stile. Il greco e il latino dei classici, ma anche l'ebraico o l'aramaico, erano strumenti per affacciarsi a un altro modo di inten dere la cultura e la sua funzione, la ragione scientifica nei suoi rapporti con la vita associata. L'umanesimo era una grande rivoluzione umana in atto, e proprio per questo destinata a una sfida epocale sul terreno po litico con le grandi strutture religiose, a cominciare dalla Chiesa di Ro 5 Giovanni Pico DELLA Mirandola, Oratio de hominis dignitate, a cura di Eugenio Garin, Pordenone, Edd. Studio Tesi, 1994, pp. 6-8.</page><page sequence="5">MEZZO SECOLO DOPO 155 ma. Di qui i tentativi di riforma, le nuove persecuzioni, le guerre, gli scontri. Di qui l'importanza di intendere il senso e il valore di quella svolta storica appunto nella sua radice culturale profonda - il senso reale dell'umanesimo nell'età del Rinascimento - e le linee del suo operare nel mondo che chiamiamo moderno6. Tutto questo, non a caso, si veniva affacciando con crescente chiarezza alla nostra coscienza storica nel momento stesso in cui, sotto spinte diverse ma convergenti, sembravano entrare in crisi correnti di pensiero filosofico che avevano dominato l'Ottocento, mentre riemergevano, fra guerre e rivo luzioni, con uno strano sapore di attualità, idee antiche ma non consumate. Con l'Ottocento, in Italia, era tramontato un positivismo stanco ed equivoco con una scienza tesa più ancora che a discutere a dubitare di sé, delle proprie possibilità e dei propri confini - cercando la valeur de la science, come diceva Henri Poincaré. L'idealismo, nelle varie sue forme, si intrecciava spesso con istanze storicistiche tese a prendere piena coscienza del proprio significato. Fra dubbi e crisi, in un mondo in trasformazione, verso la metà del secolo le varie ondate di filosofìe dell'esistenza, pur cosi diverse nella loro convergenza, venivano ormai presentandosi come l'espres sione più adeguata del travaglio di un'epoca. In un fortunato libretto usci to nel '44, dal titolo La filosofia del decadentismo, Norberto Bobbio aveva osservato subito che «intorno alla filosofia dell'esistenza» almeno in Italia si era parlato e scritto anche troppo, ma per soggiungere subito che era un «modo di filosofare che rispondeva stranamente e meravigliosamente alla vocazione filosofica e, vorrei addirittura dire, al gusto filosofico del nostro tempo». Non sfuggivano, a Bobbio, le tensioni che erano al fondo delle filosofie dell'esistenza, la fuga dalla lotta sociale, dall'"impegno", il "decadentismo" appunto. «L'esistenzialismo - affermava - chiude quel processo di esaspera zione dell'esperienza individualistica, sulla cui strada si trovano tanto il sin golo di Kierkegaard quanto il superuomo di Nietzsche, tanto l'unico di Stirner quanto l'eroe di Wagner, e lo conclude in un atteggiamento intimi 6 Nel 1946 Augusto Campana pubblicava nel «Journal of the Warburg and Cour tauld Institute», IX, pp. 60-73, un saggio del titolo The Origin of the World 'Humanist', in connessione con la fortuna degli studia humanitatis nell'età del Rinascimento. Que sto non significa affatto che l'umanesimo rinascimentale sia riducibile a una serie di variazioni di alcuni insegnamenti letterari e nell'uso di alcuni testi classici. Purtroppo, invece, sfuggi a molti la saldatura, evidente in Italia, fra quel ritorno agli antichi e una vera 'rivoluzione culturale', accompagnata dallo sviluppo di attività tecnico-scientifiche. Ovviamente non è il caso di rinnovare qui quella discussione, ma cfr. quanto sono ve nuto dicendo in L'età nuova, Napoli, Morano, 1969, pp. 449-500, e nel saggio Gli umanisti e le scienze, «Giornale critico della filosofia italiana», lxx, 1991, pp. 341-354.</page><page sequence="6">156 EUGENIO GARIN stico che si avvicina, senza mai raggiungerla, all'esperienza dei mistici; ed espelle da sé il senso del 'sociale' che corre lungo tutta la storia del pensiero del secolo XX, dallo storicismo idealistico al materialismo storico, dalla so ciologia positivistica alla sociologia fenomenologica»1. Marx elo Kierkegaard - aveva scritto Lowith nel suo Da Hegel a Nietzsche (finito nel '39 ma stampato nel '41), che Bobbio segnalò nel '45 sulla «Rivista di filosofia». D'altra parte l'atteggiamento di Sartre dopo la guerra, il suo proclama to 'umanesimo' esistenziale, il suo confronto con Heidegger, parvero a Er nesto Grassi una occasione per una ripresa sul piano storiografico della di scussione non spenta sul senso e sul valore dell'età umanistico-rinascimen tale in Europa, e particolarmente in Italia, fra Trecento e Cinquecento. In questo senso, appunto, mi convinse a scrivere nel '45 il libro su Der ita lienische Humanismus (che stampò a Berna, contemporaneamente al Brief ùber den "Humanismus" di Heidegger, nel '47)8. Per me, a dir vero, era una sorta di prima conclusione di una serie di ricerche cominciate alla fine degli anni venti per la preparazione della tesi di laurea. Sotto la spinta di un infedele (molto) allievo di Roberto Ardigò, Ludovico Limentani, che aveva studiato con grande finezza da un lato Adam Smith e i moralisti inglesi e dall'altro Giordano Bruno, mi ero mes so a leggere i moralisti inglesi del Settecento per risalire, a ritroso, da Shaf tesbury ai platonici e al Cinquecento, incontrando alla fine, per strada, Fi cino e i Pico per un verso e i libri di Ernst Cassirer per un altro, appunto «dall'Umanesimo all'Illuminismo». Cosi nel '34 concludevo il mio primo libro d'insieme, una monografìa su Giovanni Pico della Mirandola, che doveva non poco a un'opera allora recente di Cassirer, ancorché ne respingesse l'idea centrale di un peso mol to forte di Cusano in Italia9. La lettura, e lo studio, di Individuum und Kosmos in der Philosophie der Renaissance (uscito nel '27 per i sessantanni di Aby Warburg, e seguito, si badi, nel '32 da Die Philosophie der Aufkla rung), pesarono non poco sull'avvio del mio lavoro e sul modo stesso di valutare poi il nesso fra 'umanesimo' italiano e pensiero dell'età illumini 7 Norberto Bobbio, La filosofìa del decadentismo, Torino, Chiantore, 1944, pp. 7-8, 88. 8 Per qualche maggior riferimento, anche con alcune citazioni dal fitto carteggio con Ernesto Grassi, crr! l'ed. Laterza del 1994 de L'umanesimo italiano, pp. XI e sgg. 9 II mio libro (Giovanni Pico della Mirandola. Vita e dottrina) comparve fra le «Pubblicazioni della R. Università degli Studi di Firenze». Come già allora sottolineai nell'avvertenza, il libro era finito (e consegnato) nei primi mesi del '34. La pubblica zione era stata ritardata anche da difficoltà dovute alla 'conquista dell'Impero' e alle 'inique sanzioni' che avevano fatto scarseggiare la carta per opere del genere.</page><page sequence="7">MEZZO SECOLO DOPO 157 stica in Italia e in Europa. Né posso dimenticare che proprio quell'avvio, che ancora agli inizi del luglio del '43 mi fece pubblicare da Einaudi la traduzione del Sapiente di Bovelles dall'appendice di Individuum und Ko smos, mi fece scoprire le Studien der Bibliothek Warburg e l'Istituto War burg e, con le opere, ben presto, le persone. Ma questo, almeno in parte, è un altro discorso 10. Il fatto stesso che mi fossi avvicinato al Rinascimento e all'umanesimo rinascimentale attraverso un pensatore come Giovani Pico e, in qualche modo, avendo presenti opere di Cassirer - e di quel periodo dell'attività di Cassirer - pesò non poco sul mio lavoro successivo, come pesò l'ap proccio, allora, all'attività e al tipo d'indagine del gruppo degli studiosi dell'Istituto Warburg. Non credo di aver bisogno di aggiungere quanto i miei studi risentissero dell'incontro 'sul terreno' con studiosi con cui ebbi poi la fortuna di mantenere un continuo colloquio. Penso, ad esempio, per un verso a Paul Oskar Kristeller che proprio nel '37 pubblicava a Firenze il fondamentale Supplementum Ficinianum (che recensii subito, nel '38). Penso a Hans Baron, di cui utilizzai prestissimo l'edizione Teubner di Leo nardo Bruni del '28, e a fianco del quale mi capitò di collaborare alla stes sa rivista nel '38 u. D'altra parte i miei 'umanisti' si chiamavano Coluccio Salutati e Leonardo Bruni, Lorenzo Valla e Leon Battista Alberti, Marsilio Ficino e Giovanni Pico, che si battevano con forza, con l'aiuto dei grandi 'antichi', per capire e stabilire i metodi e il fondamento del diritto e della medicina e il perché dei loro conflitti, nell'ordinamento delle scuole e nel 10 Legato anche al mio libro, di cui costituiva per certi aspetti una sorta di ampia recensione, fu il saggio di Cassirer La filosofia di Pico della Mirandola e il suo posto nella storia universale delle idee, incluso nel volume (postumo) Dall'umanesimo all'illumini smo, Firenze, La Nuova Italia, 1967, pp. 43-116 (in origine, con qualche piccola dif ferenza, in inglese nel «Journal of the History of Ideas», ill, 1942, pp. 123-144, 319 346). Cassirer, pur riaffermando tutte le sue tesi sul rapporto Cusano-Pico, non solo riconosceva che avevo recato dati a lui sfuggiti, ma concludeva: «In realtà fu per l'ap punto l'analisi del Garin, che eccelle sia per l'acuta penetrazione sistematica, sia per la compiutezza storica, a recare nuovi convincenti argomenti a conferma del legame che unisce Pico e il Cusano» (p. 69). Quanto al debito mio nei confronti del Cassirer e del suo modo di fare storia della filosofia è da vedere l'ampia stroncatura (di entrambi) di William G. Craven, di cui già dissi nell'85 qui su «Belfagor» voi. 40, pp. 343-352). 11 Cfr. Hans Baron, In Search of Florentine Civic Humanism. Essays on the Transi tion from Medieval to Modern Thought, Princeton University Press, 1988, vol. II, p. 188: «Eugenio Garin had viewed with kindred eyes the Florentine humanistic philosophy which called for partecipation of citizens in the 'vita civile' and defended the passions and 'bona externa as indispensable for an active political life. He had read and agreed with my publications». A proposito di Baron, cfr. Renaissance. Studies in honor of Hans Baron, ed. by Anthony Molho and John A. Tedeschi, Firenze, Sansoni, 1971.</page><page sequence="8">158 EUGENIO GARIN l'enciclopedia del sapere. Studiavano il greco e il latino (e l'ebraico), ma con preoccupazioni nuove e diverse. I libri che cercavano con ansia (e pa gavano) erano Tolomeo e tutto Archimede, prima ancora di Eschilo e So focle. Leon Battista Alberti mi aveva messo davanti agli occhi trattati di architettura, scritti di matematica e le pagine più disincantate che si pos sano leggere in ogni tempo sul rapporto fra uomo e natura, mentre Poli ziano cercava Archimede in greco, leggeva Sesto Empirico, traduceva e commentava i grandi filosofi e insegnava logica. Nel pieno Cinquecento le edizioni di Basilea presentavano le edizioni delle opere di Francesco Pe trarca come la prima nuova enciclopedia del sapere storico-scientifico. Umanesimo e Rinascimento, almeno fra Trecento e Cinquecento, ai miei occhi si intrecciavano indissolubilmente. In questa prospettiva appunto venni lavorando molto intensamente in anni drammatici, fra il 1935 e il 1945, quando archivi e biblioteche pro gressivamente si vennero chiudendo e i manoscritti e i fondi antichi e pre ziosi divennero inaccessibili. Sono tempi che credo abbiano lasciato tracce profonde su tutte le cose allora non solo compiute o avviate, ma anche solamente progettate. E lo dico non solo pensando a cura di testi e docu menti, ma a tutti i lavori d'allora, e all'immancabile incidenza della situa zione di quei giorni amari. Comunque nell'autunno del '41, dopo una se rie di saggi, alcuni dei quali piuttosto ambiziosi, pubblicai un volume an tologico Il Rinascimento italiano in una collana diretta da Gioacchino Vol pe di "Documenti di storia e di pensiero politico" a cui, fra gli altri, avevano già collaborato Arturo Carlo Jemolo e Luigi Dal Pane. In dieci capitoli di 400 pagine complessive (i testi latini erano accompagnati da una versione italiana), da Cola di Rienzo e Petrarca fino a Giordano Bru no e Tommaso Campanella, con testi e autori e documenti d'ogni sorta, si presentavano i vari aspetti di un mondo che cambiava, dalla politica alle arti e alle tecniche. Ogni capitolo aveva un prologo essenziale, ma esau riente; ogni testo un preambolo. Al centro l'idea di una rivoluzione cultu rale capace di pesare su tutti gli aspetti della vita. Proprio a proposito del Quattrocento, e degli umanisti-cancellieri, utilizzavo già articoli di Baron (come più tardi mi ricordò lui stesso). Il libro si esauri subito ma circolò, tanto da essere ancora usato e richiamato in grandi opere d'insieme di Er win Panofsky e André Chastel. In realtà l'antologia del '41 fu una parentesi e un'anticipazione: antici pazione appunto dell' Umanesimo italiano del '47; parentesi in un tentativo di rimettere in circolazione, insieme a traduzioni leggibili, non solo testi a mio parere di singolare valore (come, per esempio YOratio del Pico), ma anche opere particolarmente acute e in realtà ignorate (come testi del Sa lutati, del Bruni e di molti altri, Ficino compreso, che dopo aver circolato</page><page sequence="9">MEZZO SECOLO DOPO 159 molto e dovunque in Europa erano del tutto scomparse). Cosi nel '42 misi insieme un grosso volume di Filosofi italiani del Quattrocento (testi e tra duzioni anche di italiani assimilati' come Bessarione o Elia del Medigo), anch'esso rapidamente esaurito, ma che, per qualche tempo, fece conoscere anche fuori d'Italia testi di cui gli anni non hanno davvero diminuito il valore. Leggendoli e rileggendoli, studiando non solo Valla e Poliziano, ma di un retore come Ermolao Barbaro le discussioni sottili di testi scien tifici, e di un Leon Battista Alberti il Theogenius, gli scritti matematici, il De re aedificatoria e il Momus piuttosto che La famiglia, mi venivo sempre più confermando nell'idea che l'umanesimo italiano non vive nella storia come una sorta di variazione dei 'piani di studio' universitari per gramma tici addottrinati, ma come una grande rivoluzione culturale accompagnata dal ritorno in circolo di una biblioteca essenziale fatta di tutto Platone co me di un nuovo Aristotele completo (Poetica, compresa), con accanto Ar chimede e Vitruvio, Ippocrate e Galeno, Epicuro e Lucrezio e cosi via, per la conquista di nuove dimensioni della concezione dell'uomo. Di queste cose, ricordo, nelle plumbee giornate del '43-'44 avevo lun gamente discorso e discusso con Ernesto Grassi, allora rifugiato a Firenze, tornando a volte a rileggere insieme autori e testi. Cosi, a guerra finita, mi lasciai convincere da lui, sempre teso a ripensare Heidegger e il suo' Hu manismus, a presentare quest'altro umanesimo italiano in cui non è possi bile separare Poliziano e Botticelli, Alberti e Brunelleschi, o ripetere che Leonardo è 'omo sanza lettere' senza aver fatto neppure la fatica di leggere il catalogo della sua biblioteca e di identificare le sue citazioni. Era l'umanesimo che fu la radice e l'anima dell'età rinascimentale, di cui era chiaro il nesso profondo con il nuovo studio degli 'antichi' in un legame inscindibile con la rinascita delle lettere e delle arti: quella ri nascita del cui avvio gli illuministi dell 'Encyclopédie con D'Alembert ringra ziarono con tanto calore gli umanisti. Come diceva Cassirer: «dall'umane simo all'illuminismo»12. Era, appunto, l'umanesimo di mezzo secolo fa. Eugenio Garin 12 Una sorta di presentazione "vent'anni dopo" del mio libro ("of this fundamental work") fece Hans Baron nell'«American Historical Review», vol. 72, 1966-67, pp. 631 33. Fra l'altro Baron richiamava la prefazione di Peter Munz all'edizione americana (New York, Harper and Row, 1965), sottolineando il legame con Dilthey rilevato da Miinz («Garin stands in a direct line of descent from Dilthey»). Una discussione a tutto campo, dopo oltre trent'anni, si può leggere nel volume di alcuni dei maggiori storici del Rinascimento: Il Rinascimento. Interpretazioni e problemi, Roma-Bari, Laterza, 1979 (trad, inglese, The Renaissance. Essays in Interpretation, London and Methuen, 1982).</page></plain_text>