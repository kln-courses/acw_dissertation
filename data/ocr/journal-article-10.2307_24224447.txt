<plain_text><page sequence="1">יוסף יצחק ליפשיץ אובנתא דליבא ואינסוף על המתח בין התפיסה הסוביקטיבית והאוביקטיבית של האל א. מבוא אחד הקשיים שעמם מתמודד האדם באמונתו באל טרנסצנדנטי הוא הקושי להתייחס התייחסות חווייתית ואינטלקטואלית לישות מופשטת. התמודדות עם הקושי להאמין באל טרנסצנדנטי הולידה גרסאות שונות של תפיסת האלוהות בדתות רבות, אולם גם ביהדות אשר דגלה בהתמדה באל מופשט קיימות אמירות ופרשנויות שונות המעמעמות את המופשטות של האל. קושי זה עולה מן המקורות היהודיים שמתקיימת בהם סתירה בין תפיסת האל כמופשט וכטרנסצנדנטי באופן מוצהר ובין תיאורים אנתרופומורפיים של האל הלכה למעשה. במקרא מתואר האל, מצד אחד, כמסתתר בצל חביון ומורחק אל עבר הנסתר והנעלם, ומצד שני, הוא מתואר באמצעות מאפייני הגוף האנושי — יד ה', אצבע אלוהים, זרוע נטויה. התיאור האנתרופומורפי איננו פיזי בלבד, אלא גם פסיכולוגי. האל מתעצב אל לבו, כועס ונוקם, מתנחם ומרחם. סתירה זו מתרחשת גם בתלמוד ובספרות המדרש. האל מתואר שם, מחד גיסא, כנעלה מכל שבח, כמי שאפילו הדיבור עליו אסור,1 ומאידך גיסא, כבן שיח, כמי שמשה תופסו בבגדו.2 המסורת הפרשנית היהודית קבעה עמדה בפתרון בעיה זו. היא הוציאה את התיאורים האנתרופומורפיים מידי פשוטם והסבירה אותם כהשאלה, דמיון או משל ולא כתיאור של ממש. אחת הדוגמאות להסבר מעין זה הוא התזה הנקראת דוקטיזם. דוקטיזם 10קן0ז56) ביוונית — תופעה) הוא מושג השאול מתנועת מינות בנצרות הקדומה, שבניגוד לתפיסה המגשימה, סירבה לקבל את תפיסת ישו כגוף בשר ודם, והעדיפה לראות בהתגשמותו ובסיפור צליבתו וסבלו דמיון בלבד,3 ונדחתה בשל כך מן הנצרות. מושג זה הולם, לדעתו של אליוט וולפסון, את תפיסת האל היהודית בספרות חז"ל, ולדעתו, באמצעות הדוקטיזם .1 חגיגה יג ע"א 2 ברכות לב ע"א. J.G. Davies, "The Origins of Docetism",; 66-65 3 יאיר לורברבוים, צלם אלהים, ירושלים תשס"ד, עמי Studio Patristicia 6 (1962), pp. 13-35. דעת 62, חורף תשס"ח</page><page sequence="2">28 יוסף יצחק ליפשיץ הסבירו המפרשים בדורות השונים את האנתרופומורפיזם שבמקרא. לדברי וולפסון, האל מוצג באופן עקרוני כמופשט ומרוחק, ומטרת התיאורים המאנישים במקורות חז"ל היא להעניק להשגת האל דימוי סוביקטיבי בלבד, כאמצעי עזר להשיג את האל המופשט. האל מופיע בעיני האדם כאיש מלחמות, ככח טבע רב עצמה, בה בשעה שהאדם יודע שאין לפניו אלא תופעה בלבד. האל כשלעצמו מופשט מכל דימוי. הדוקטיזם, לדעתו, הוא מושג מפתח להבנת מסורת חז"ל והמסורות המיסטיות מימי הביניים.4 דהיינו, מטרת הביטויים הללו היא להעניק ייצוגים דמיוניים על מנת להשיג את האל הטרנסצנדנטי. לדברי וולפסון, הדמיון הסמבולי משמש תפקיד רב ערך בתפיסת האלוהי. הדמיון ככלי של פרשנות הוא זה שמאפשר להשיג את האל שאין לו גוף, באמצעות צורות דמיוניות הנמצאות בלבו של המיסטיקן: My analysis of visionary experience in medieval Jewish mysticism thus adheres to a contextualist approach but nonetheless assumes a foundation for the phenomenology of mystical experience that is to be located in the symbolic imagination, that is, the divine element of the soul that enables one to gain access to the realm of incorporeality by transferring or transmuting sensory data and/or rational concepts into symbols. In that regard the primary function of the imagination may be viewed as hermeneutical. Through the images within the heart, the locus of the imagination, the divine, whose pure essence is incompatible with all form, is nevertheless manifest in a form belonging to the "Imaginative Presence," to borrow a technical term employed by Henry Corbin... moreover, the role of the imaginal, to employ Corbin's terminology once again, serving as a symbolic intermediary allowing for the imaging of the imageless God, is a tradition that has its roots in the biblical and rabbinic texts, although it is developed and articulated most fully in the medieval mystical literature.5 אולם וולפסון סבור שהתפיסה הדוקטית איננה התפיסה היחידה שקנתה לה מקום במסורת החכמים. לדבריו, רווחה מסורת אחרת בספרות של תורת הסוד היהודית המעניקה לגורמים מדומינים אלה ממשות אימננטית, הווה אומר, אין מדובר בייצוגים דמיוניים בלבד אלא בישויות שמטרתם למצע בין האל ובין האדם. את המסורת הזו הוא מכנה 'המסורת הוורידיקלית'(veridical — אמיתית, שאינה אשלייתית), והיא עומדת במקביל למסורת הדוקטית במתח שאין לפשרו.6 לדבריו, שתי משמעויות יש לדמויות הדמיוניות בעולמו של המאמין, המשמשות זו בצד זו בספרות חכמי ישראל. לקביעתו של וולפסון, שקיימת התייחסות כפולה של דוקטיזם ושל תפיסה וורידיקלית, הוכחות רבות והיא עולה כחוט השני בספרות חכמי ישראל. במאמר זה אציג את שתי המסורות הללו ואת מקורותיהן. ברם, בניגוד לגישה ההיסטורית של וולפסון, המשלימה Eliot Wolfson, Through a Speculum that Shines, Princeton, 1994, pp. 3-4. 4 Ibid., pp. 7-8. 5 Ibid., pp. 268-269. 6</page><page sequence="3">אובנתא דליבא ואינסוף: על המתח בין התפיסה הסוביקטיבית והאוביקטיבית של האל 29 עם קיומן של שתי מסורות סותרות כעובדה היסטורית, מגמתי תהיה להתייחס למתח בין שתי גישות אלה ולמזיגה העולה מהן, מתוך תפיסה פנומנולוגיה, כמתח דיאלקטי ההכרחי לתסיסה הדתית. אתמקד במיוחד בדרך המיוחדת ששתי תפיסות אלה עולות בהגותם של חסידי אשכנז, אשר בה השפה הכפולה של תפיסת האל בולטת במיוחד. למעשה, בתורתם קיימת דואליות כפולה. מצד אחד, הגדרה אוביקטיבית של האל נכרכת בד בבד עם תפיסה סוביקטיבית, שכן האל מוגדר במונחים שליליים כבלתי נתפס, כאינסופי, כמוחלט, אך בה בעת מתאפשרת הגדרתו במונחים חיוביים באמצעות ייצוגים אנתרופומורפיים כזקן היושב בישיבה או כצעיר העושה מלחמה. תפיסה סוביקטיבית זו נקראת בלשונם של חסידי אשכנז "אובנתא דליבא"7 או הבנת הלב. מצד אחר, דו-המשמעות שבתורתם באה לידי ביטוי בסתירה שמתאר וולפסון. הם מגדירים את התיאורים האנתרופומורפיים שבמקורות בתיאורים מדומינים באובנתא דליבא, תפיסה דוקטית מובהקת, ומצד שני, הם מעניקים לייצוגים דמיוניים אלה משמעות וורידיקלית, כלשונו של וולפסון, ולא רק סוביקטיבית המצויה בחדרי הלב. התפיסה הממזגת את התפיסות הסותרות זו את זו — תפיסה טרנסצנדנטית מול תפיסה דוקטית ואף תפיסה וורידיקלית8 — היא המעצבת את תפיסת האלוהות המיוחדת של חסידי אשכנז. כפי שאראה, למרות שתפיסה זו בולטת בתורתם, היא איננה ייחודית לחסידי אשכנז. היא היתה קיימת לפניהם והמשיכה להדהד בהגות היהודית עד המאה הי"ט במשנתו של ר' חיים מוולוז'ין. כן אראה שאין מדובר בהגות שיש בה מסורות שונות הסותרות זו את זו,9 אלא בתפיסה מורכבת המשלבת בהצלחה את הטרנסצנדנטי עם האימננטי. אתחיל אפוא בסקירת התפיסה הטרנסצנדנטית של האל, אמשיך בפירושים השונים של התיאורים האנתרופומורפיים — ההסבר הסוביקטיבי שבהבנת הלב וההסבר הוורידיקלי — ולאחר מכן אציג את שתי המסורות, הדוקטית והוורידיקלית, ואת ההשתלבות של השתים בתורתם של חסידי אשכנז. לבסוף אסיים במיזוג שתי מסורות אלה כפי שהדבר בא לידי ביטוי במשנתו של רבי חיים מוולוז'ין. במאמר זה בכוונתי להראות אפוא כי חרף הוצאת התיאורים המגשימים מן הפשט, חרף הגדרת התיאורים האנתרופומורפיים בתיאורים מושאלים בלבד, הם משמשים במשמעותם הפשוטה תפקיד בעל חשיבות רבה. החשיבות נודעת לא רק לתיאורים המגשימים כי אם לעצם הסתירה בין התיאור המגשים לתיאור הטרנסצנדנטי בתפיסת האל על ידי האדם, והיא נועדה, לדעתי, לגשר על הפער בין הכורח החוויתי שבתפיסה סוביקטיבית של האל שממנו נגזרים תיאורים אנתרופומורפיים, ובין הנטייה האינטלקטואלית שנתפסת כתפיסה אוביקטיבית של האל שממנו נגזרת הגדרה טרנסצנדנטית. יתר על כן, ברצוני להראות שתיאורי האל כמופשט וכטרנסצנדנטי, אף הם נועדו להגדיר את החוויה הדתית של המפגש עם האל ולהוסיף לה נופך, וכי לא ההגדרה הסוביקטיבית של האל ולא האוביקטיבית תקפות כשהן לעצמן, וכי זו זקוקה לזו.10 פרישה .Eliot Wolfson, ibid., pp. 125-163 על מושג זה ועל התפיסה הסוביקטיבית בראשונים ראה של מושג זה תורחב בהמשך המאמר. Ibid., pp. 189-190, 268-269. Ibid., pp. 188-269. על כך ראה ארנסט קסירר, מסה על האדם, תרגום: יהודה לנדא ורפאל עמית, תל אביב 1972, עמי 106-105: "אך דומה, שאנו עומדים כאן מול אחת האנטינומיות היסודיות של המחשבה הדתית.</page><page sequence="4">30 יוסף יצחק ליפשיץ ב. תפיסת האל האוביקטיבית תפיסת האל כטרנסצנדנטי רווחה מאוד בימי הביניים, בעיקר באסכולות בעלות נטייה אריסטוטלית ועל רקע הגות מוסלמית, אולם מקורות תפיסה טרנסצנדנטית של האל מצויים כבר במקרא. האל מתואר במקרא כמסתתר בצל חביון וכבלתי נודע. הדבר ניכר בשמו "אהיה אשר אהיה" המציין את מהותו הנסתרת. כאשר מבקש משה לראות את דרכי ה' הוא מושב ריקם: ויאמר לא תוכל לראת את פני כי לא יראני האדם וחי. ויאמר ה' הנה מקום אתי -- V -- • IT •• • V — TT T T T • — J • •TT V I • • ךנצבת על הצור. ךהןה בעבר כבדי ושמתיך ?נקרת הצור ושפתי כפי עליך עד עבךי. והסרתי את כפי וראית את אחרי ופני לא .יראו"." לא רק תיאורי האל מצביעים על מהותו. התורה מצווה במפורש שלא לייחס לאל תיאורים פיזיים: "ןנשמךינם ?אד לנפשותיכם כי לא ךאיתם כל תמונה ביום דבר ה' אליכם בחרב מתוף האש.12 מפסוקים אלה הסיק רב סעדיה גאון שהאל הוא טרנסצנדנטי בתכלית, ושאין שום יכולת להשיג אותו באחד מחמשת החושים. הוא מנגיד את האל לעולם, וסובר שמכיוון שהאדם תופס את העולם באמצעות החושים הוא לא יוכל להשיג את האל שאינו חלק מן העולם באמצעות אותם חושים: אין מי שיחשוב שיש מן ההתפעלויות דבר הנאמר על הבורא זולת הראיה בלבד, ולכן חייב אני לבאר שגם הראיה אינה נאמרת עליו, לפי שאין כל הדברים נראין אלא על ידי הצבעים הנראין על פניהם המתיחסים אל ארבעת הטבעים, וכאשר נפגשים בכח שבראות אשר ממינם באמצעות האויר אז רואים, אבל הבורא אשר מן המוכחש לחשוב שיש בו מאומה מן המקרים אין שלטון לראות על השגתו, והנך רואה שאין יכולת בדמיון לדמותו ולתארו כל שכן שיהא לראות דרך לכך.3, עקרון זה, ממש כמו עקרונות רבים במחשבתו של רב סעדיה גאון, היה לאבן פינה במחשבת ימי הביניים, ובדומה לרס"ג תיאר הרמב"ם את האל כמי שאין לו גוף ולא דמות הגוף: הרי מפורש בתורה ובנביא שאין הקב"ה גוף וגוייה, שנאמר "כי ה' הוא האלהים בשמים ממעל ועל הארץ מתחת", והגוף לא יהיה בשני מקומות, ונאמר "כי לא ראיתם כל תמונה", ונאמר "ואל מי תדמיוני ואשוה", ואילו היה גוף היה דומה לשאר גופים. אם כן מהו זה שנאמר בתורה "ותחת רגליו", "כתובים באצבע האינדיבידואליות היא שלילה, או לפחות הגבלה, של אותה אוניברסליות-ההרגשה המונחת ביסוד כל דת: omnis determination est negatio. משמעותה מציאות סופית — וכל עוד איננו הורסים את מחיצותיה של מציאות סופית זו, איננו יכולים לתפוס את האין-סופי". אני מודה לברק בן נתן שהפנה אותי למובאה זו. שמות לג כ-כג. דברים ד טו. רבנו סעדיה בן יוסף פיומי(רב סעדיה גאון), ספר הנבחר באמונות ובדעות(האמונות והדעות), תרגם יוסף קאפח, מאמר ב, ירושלים תש"ל.</page><page sequence="5">אובנתא דליבא ואינסוף: על המתח בין התפיסה הסוביקטיבית והאוביקטיכית של האל 31 אלהים", "יד ה'" ו"עיני ה'", ו"אזני ה'", וכיוצא בדברים הללו, הכל לפי דעתן של בני אדם הוא, שאינן מכירין אלא הגופות, ודיברה תורה כלשון בני אדם. והכל כגויים הם, כמו שנאמר "אם שנותי ברק חרבי", וכי חרב יש לו ובחרב הוא הורג, אלא משל, והכל משל. ראיה לדבר זה, שנביא אחד אומר שראה הקב"ה "לבושיה כתלג חיור", ואחד ראהו "חמוץ בגדים מבצרה", ומשה רבינו עצמו ראהו על הים כגבור עושה מלחמה, ובסיני כשליח צבור עטוף, לומר שאין לו דמות וצורה, אלא הכל במראה הנבואה ובמחזה, ואמתת הדבר אין דעתו שלאדם יכולה להשיגו ולחקרו, וזה שאמר הכתוב "החקר אלוה תמצא אם עד תכלית שדי תמצא".14 האל, לדברי הרמב"ם, הוא בלתי נתפס בחושים האנושיים. הרמב"ם מסתמך על מקורות מן המקרא עצמו האוסרים להגשים את האל. כדי להסביר את התיאורים המנוגדים במקרא, המציגים את האל באורח אנתרופומורפי, טוען הרמב"ם שאלה הם תיאורים מדומינים שנועדו לסבר את דעת הבריות, תוך הכרה מוצהרת בהעדר היכולת להשיג את האל כמות שהוא. מעמדם של התיאורים האנתרופומורפיים הוא אפוא רטורי בלבד. כאן המקום לציין שבעיני ההוגה בן זמננו, תפיסת האל האוביקטיבית איננה פטורה מן הבקורת שמבקר הרמב"ם את התיאורים המדומינים. המוחלט או האינסוף הם מושגים מופשטים שכשלעצמם הם מציינים מציאות אפשרית ולא מציאות ממשית, ומבחינה זו הם אינם יותר אוביקטיביים מן התיאור הסוביקטיבי. ממש כמו הסבר מתמטי, האינסוף הוא מונח המציין נקודה על ציר שבצידו האחד מצוינת הספרה אפס ובצדו האחר מצוינת נקודת האינסוף או הווקטור שלו. האינסוף, למעשה, איננו מציין מציאות ממשית, אלא את האפשרות הבלתי מוגבלת לספור, לתאר או להרחיק ישות כלשהי מן המציאות הקונקרטית, את האפשרות האנושית לתאר את מה שאינו קיים ואינו מדיד. נמצא אפוא כי במונח שמשמרת המתמטיקה כדי לציין את האינסוף, היא למעשה מתארת את העדר היכולת לתאר אותו באופן ממשי. משום כך הולם מושג האינסוף את התאולוגיה הנגטיבית. האל, על פיה, מתואר באמצעות מונחים שמבטאים את ההכרה בקיום מה שאינו מוחש. תאולוגיה מסוג זה משגיבה, למעשה, את האל מעבר לעולם החושים, אבל משאירה אותו בעולם ההכרה האינטלקטואלי. כאשר נעשה שימוש בתאולוגיה נגטיבית שלא על מנת לתאר או להשגיב אמונה חיובית, הופכת התאולוגיה הנגטיבית לשלילת האמונה. האל הופך לנקודה על ציר מתמטי ואינה מאפשרת התיחסות אנושית אליה. ג. תפיסת האל הסוביקטיבית — אובנתא דליבא כדברי הרמב"ם, לתפיסת האל האוביקטיבית נלווית תפיסה סוביקטיבית באמצעות ייצוגי הדמיון של האל, וזו מוצאת את ביטויה במקרא פעמים רבות בתיאורים אנתרופומורפיים "כלשון בני אדם". הוכחות לתפיסה סוביקטיבית אכן קיימות כבר בספרות חז"ל. אביא אחת מהן לדוגמה. המדרש עומד על משמעות המלים בפסוק המתאר את מראה הר סיני כאשר נתן הקב"ה עליו את התורה: "והר סיני עשן פלו מפני אשר ק-ד עליו ה' באש תעל עשנו כעשן הכבשן"(שמי יט יח). החזרה על המלים 'ויעל עשנו כעשן' נראית להם 14 רבי משה בן מימון, משנה תורה (רמב"ם מדויק), הלכות יסודי התורה, פרק א, הלכות ח-ט, מהדורת יצחק שילת, מעלה אדומים תשס"ד.</page><page sequence="6">32 יוסף יצחק ליפשיץ מיותרת, והתיאור המצמצם של עשן ההר ככבשן בלבד אף סותר את הפסוק המתאר את הר סיני אשר בער כולו עד לב השמים. התשובה לשאלות אלה נעוצה, לדעת הדרשן, במטרת הבורא לצמצם את מראה ההר לממדים שהאדם יכול להשיג. לא עוד הר הבוער כולו, אלא הר הבוער ככבשן, מעשה ידי אדם: ויעל עשנו. יכול כעשן זה בלבד, תלמוד לומר כבשן; אי כבשן, יכול ככבשן זה בלבד, תלמוד לומר וההר בוער באש עד לב השמים. ומה תלמוד לומר כבשן, לשכך האוזן מה שהיא יכולה לשמוע. כיוצא בו, אריה שאג מי לא יירא. וכי מי נתן כח וגבורה בארי, לא הוא, אלא הרי אנו מכנין אותו מבריותיו, לשכך את האוזן מה שהיא יכולה לשמוע. כיוצא בו, והנה כבוד אלהי ישראל בא מדרך הקדים וקולו כקול מים רבים. וכי מי נתן כח וגבורה במים, לא הוא, אלא הרי אנו מכנין אותו מבריותיו, לשכך האוזן.15 המדרש קובע כי התיאור המגשים את המפגש עם האלוה נובע ממגבלות האדם. "לשכך האוזן". האוזן לא תעמוד בחוויית המפגש עם האלוהי אלא אם כן היא תעבור דרך אמצעי פיזי בעל ממדים אנושיים. אש, עשן, שאגת האריה, גלי הים כל אלה נועדו להעביר תחושה של דבר מה נורא הוד. השקפה זו איננה שוללת את הגדרת האלוהי כמוחלט, כטרנסצנדנטי או כבעל ממדים בלתי נתפסים, אך מציגה את האל כמי שבמהלך המפגש שלו עם האדם הוא מציג עצמו בממדים הנתפסים בעין האנושית. האל נתפס באמצעים המאפשרים לאדם לחוות את קיומו ולפיכך הוא מתואר במקרא בכלים שהדמיון האנושי מסוגל לתפוס. גישה זו עולה גם מן האגדה התלמודית המתארת את ביקור תלמידי רבי יוחנן בן זכאי את רבם כששכב על ערש דווי. רבי יוחנן ברך בהזדמנות זו את תלמידיו שיזכו ליראת שמים כזו שתהיה דומה ליראה מאדם: "וכשחלה רבי יוחנן בן זכאי, נכנסו תלמידיו לבקרו... אמרו לו: רבינו, ברכנו! אמר להם: יהי רצון שתהא מורא שמים עליכם כמורא בשר ודם. אמרו לו תלמידיו: עד כאן? — אמר להם: ולואי! תדעו, כשאדם עובר עבירה אומר: שלא יראני אדם".6, מורא בשר ודם איננו גנאי. ולא מפני שסבר רבי יוחנן בן זכאי שקיים דמיון בין שמים לבשר ודם, אלא שהוא היה פסימי למדי באשר ליכולת האנושית לחוות חוויה של מורא שמים מבלי להבנות אותה על מורא בשר ודם. המקרא ומדרשי חז"ל מרבים לתאר את מעשי הקב"ה ותפארתו כמופלאים מכל תפיסה. בספר איוב אומר אליהוא: "תחת כל השמים ישרהו ואורו על כנפות הארץ. אחריו ישאג קול ןךעם בקול גאונו ולא יעקבם כי ישמע קולו. ןךעם אל בקולו נפלאות עשה גדלות ולא נדע. כי לשלג יאמר הוא ארץ וגקזם מטר וגשם מטרות עזו"(איוב לז ג-ו)'. ובמדרשי חז"ל: "תניא, רבי אומר משום אבא יוסי בן דוסאי: 'אלף אלפין ישמשונה' — מספר גדוד אחד, 'ולגדודיו אין מספר'".7, שאול ליברמן מסביר זאת כהשגבה. כך הוא פרש את משנת שיעור קומה, המתארת את אבריו, כביכול, של הבורא על פי גדלים מספריים מכילתא דרכי ישמעאל יתרו — מס' דבחדש יתרו פרשה ד. על משמעות מדרש זה ועל השלכותיו על האנתרופומורפיזם במקרא ראה יעקב בלידשטיין, 'לשימושי המושג "לשכך את האזן מה שהיא יכלה לשמוע'", עיונים במחשבת ההלכה והאגדה, באר שבע תשס"ד, עמי 48-45. ברכות כת ע''ב. חגיגה יג ע"ב.</page><page sequence="7">אובנתא דליבא ואינסוף: על המתח בין התפיסה הסוביקטיבית והאוביקטיבית של האל 33 הגדולים ביותר שאפשרה המתמטיקה של העולם הקדום, מידות שאין הדעת יכולה לתאר. מידות אלה לא באו להעניק שיעור מדויק של האל, אלא להרחיק אותו מן הדעת אל עבר מספרים הנוגעים באינסוף.18 כדברי פרופ' יוסף דן: "מטרת המספרים האסטרונומיים של 'שיעור קומה' איננה לספק מידע, אלא להצביע על קיומה של אמת מיסטית שהיא מעבר לביטויים מתמטיים של עוצמה ומעבר לדיבור אנושי".19 תפיסה סוביקטיבית של האל אפשרה לחכמים לתאר את האל במונחים תאורגיים. קיומו של האל מתאפשר באמצעות תפיסתו על ידי האדם, כביכול, האדם הוא היוצר את האל בתודעתו. כך עולה מן המדרש הנועז והמפתיע הבא: ויהי בישורון מלך, כשישראל שוים בעצה אחת מלמטה שמו הגדול משתבח מלמעלה שנאמר ויהי בישורון מלך, אימתי בהתאסף ראשי עם ואין אסיפה אלא ראשי עם שנאמר ויאמר ה' אל משה קח את כל ראשי העם.20 דבר אחר כשהנשיא מושיב זקנים בישיבה של מטה שמו הגדול משתבח מלמעלה שנאמר ויהי בישורון מלך אימתי בהתאסף ראשי עם ואין אסיפה אלא זקינים שנאמר אספה לי שבעים איש מזקני ישראל.,2 יחד שבטי ישראל, כשהם עשוים אגודה אחת ולא כשהם עשוים אגודות אגודות, וכן הוא אומר הבונה בשמים מעלותיו ואגודתו על אp יסדה.22 רבי שמעון בן יוחי אומר משל לאחד שהביא שתי ספינות וקשרם בהוגנים ובעשתות והעמידן בלב הים ובנה עליהם פלטרין כל זמן שהספינות קשורות זו בזו פלטרין קיימים פרשו ספינות אין פלטרין קיימים כך ישראל כשעושים רצונו של מקום בונה עליותיו בשמים וכשאין עושים רצונו כביכול אגודתו על ארץ יסדה. וכן הוא אומר זה אלי ואנוהו,23 כשאני מודה לו הוא נאה וכשאין אני מודה לו כביכול בשמו הוא נאה. כיוצא בו כי שם ה' אקרא,24 כשאני קורא בשמו הוא גדול ואם לאו כביכול וכו' היוצא בו ואתם עדי נאם ה' ואני אל,25 כשאתם עדיי אני אל וכשאין אתם עדיי כביכול איני אל. כיוצא בו אליך נשאתי את עיני היושבי בשמים,26 אילמלא אני כביכול לא היית יושב בשמים. ואף כאן אתה אומר יחד שבטי ישראל כשהם עשוים אגודה אחת ולא כשהם עשוים אגודות אגודות.27 תוך צמצום ההעזה שבדברים באמצעות המילה 'כביכול', טוען רבי שמעון בן יוחאי שאול ליברמן, משנת שיר השירים, נדפס אצל G. Scholem, Jewish Gnosticism, Merkabah Mysticism 965! ,and Talmudic Tradition, New York, עמי 126. כן ראה יאיר לורברבוים (לעיל הערה 3), עמי 55-53. Joseph Dan, "The Concept of Knowledge in the Shi'ur Qoma", Studies in Jewish Religious and ,Intellectual History, Presented to Alexander Altmann on the Occasion of His Seventieth Birthday 69 .eds. S. Stein Sc R. Loewe, Alabama, 1979, p; לורברבוים, לעיל הערה 3, עמי 55. במדבר כה ד. במדבר יא טז. עמוס ט ו. שמות טו ב. דברים לב ג. ישעיה מג יב. תהלים קכג א. ספרי, דברים, פיסקא שמו. ההדגשות שלי.</page><page sequence="8">34 יוסף יצחק ליפשיץ שמילוי רצון האל, ההודאה, הקריאה בשמו, העדות לקיומו, כל אלה מכוננים את קיום האל. אמנם אין לי ספק שרבי שמעון בן יוחאי איננו מעמיד את קיום האל על התפיסה הסוביקטיבית. הוא מתאר את האל המתכונן מן התפיסה הסוביקטיבית, ומלבדה הוא מניח שהאל קיים מן הבחינה האוביקטיבית. התפיסה המדומינת של האל איננה משקפת את מלוא החוויה הדתית. יחד עם החוויה התופעתית מוסיפה, לדעתי, החוויה האינטלקטואלית לתפיסת האל יסוד משגיב. החוויה האינטלקטואלית מגדירה את קיום האל כמרוחק, מופשט, גבוה מעל גבוה. בה בשעה שהאדם חושב על כבודו של האל הוא יודע שאין זה אלא אשליה סוביקטיבית. הוא יודע שאת ישותו האוביקטיבית של האל אין האדם מסוגל להשיג. על מזיגה זו ארחיב בהמשך המאמר. ההכרה בתפיסת האל הסוביקטיבית מתגלמת בכתבי החכמים בימי הביניים בצירוף "אובנתא דליבא", שמשמעה הבנת הלב. מקור ההגדרה "אובנתא דליבא" הוא תלמודי. התלמוד מסביר את עמדתו של רבי יהודה שסומא אינו יכול להוציא את הצבור ידי חובתם בקריאת שמע וברכותיה. התלמוד מבחין בין לימוד של מעשה מרכבה שאיננו דורש ראיית המרכבה ממש, אלא ראייה סוביקטיבית ב "אובנתא דליבא", ובין אמירת ברכות קריאת שמע הדורשות הנאה של ממש הנובעת מן השמש, הנאה הדורשת חוש ראייה: סומא פורס את שמע ומתרגם. רבי יהודה אומר: כל שלא ראה מאורות מימיו — אינו פורס על שמע. תניא, אמרו לו לרבי יהודה: הרבה צפו לדרוש במרכבה ולא ראו אותה מימיהם. ורבי יהודה: התם באבנתא דליבא תליא מילתא, והא קא מיכוין וידע. הכא — משום הנאה הוא, והא לית ליה הנאה. ורבנן: אית ליה הנאה, כרבי יוסי. דתניא, אמר רבי יוסי: כל ימי הייתי מצטער על מקרא זה (דבר' כח כט) "והיית ממשש בצהרים כאשר ימשש העור באפלה", וכי מה אכפת ליה לעור בין אפילה לאורה? עד שבא מעשה לידי. פעם אחת הייתי מהלך באישון לילה ואפלה, וראיתי סומא שהיה מהלך בדרך ואבוקה בידו. אמרתי לו: בני, אבוקה זו למה לך? אמר לי: כל זמן שאבוקה בידי — בני אדם רואין אותי, ומצילין אותי מן הפחתין ומן הקוצין ומן הברקנין.28 הגדרת המראות המתוארות במדרשי המרכבה כהבנת הלב בלבד פתחו פתח להגדרת התפיסה של האל במושגים סוביקטיביים, והעניקו הסבר מספק לבעיית האנתרופומורפיזם במקרא. מבחינה זו, אין מדובר בתיאור רטורי בלבד "לשכך את האוזן", כפי שתואר הדבר לעיל, אלא בתיאור שנועד ליכולת ההבנה האנושית בכלי הדמיון. תיאורי האל במושגים אנתרופומורפיים חוזרים במקרא פעמים רבות, ואף שהמקרא מזהיר מפני צלם ותמונה, הוא מתאר את האל עצמו כבעל יד חזקה וזרוע נטויה, כנוקם ונוטר, מוחל וסולח. תיאורים אלה התפרשו מכאן ואילך כאירועים המתרחשים בדמיון בלבד, בעוד שהאל כמות שהוא מוגדר כטמיר ונעלם. כמו המקרא גם המדרשים והתלמוד מרבים לתאר את האל באמצעות תיאורים אנתרופומורפיים. על פי אחד מהם מתואר האל כמי שמניח תפילין: 28 מגילה כד ע"א-ע"ב. כן ראה עבודה זרה כח ע"ב: תוס' עבודה זרה, שם, ד"ה שורייני.</page><page sequence="9">איבנתא דליבא ואינסוף: על המתח בין התפיסה הסרביקטיבית והאוביקטיבית של האל 35 אמר רבי אבין בר רב אדא אמר רבי יצחק: מנין שהקדוש ברוך הוא מניח תפילין — שנאמר(ישע' סב ח) נשבע ה' בימינו ובזרוע עזו: בימינו — זו תורה, שנאמר: מימינו אש דת למו(דבר' לג ב), ובזרוע עזו — אלו תפילין, שנאמר: ה' עז לעמו יתן (תהל' כט יא). ומנין שהתפילין עוז הם לישראל — דכתיב: וראו כל עמי הארץ כי שם ה' נקרא עליך ויראו ממך (דבר' כח י), ותניא, רבי אליעזר הגדול אומר: אלו תפילין שבראש.29 תיאור זה זכה להסבר סוביקטיביסטי במסורת הפרשנית.30 רב האי גאון בתשובה מנגיד את ראיית הלב ול ראיית העין, את התפיסה הדמיונית שבלב מול התפיסה החזותית. בהסתמך על הפסוק מן המקרא "כי לא יראני האדם וחי" והפסוק "כי לא ראיתם כל תמונה" הוא קובע שתפיסה חזותית של האל אינה אפשרית. לפיכך הוא מסביר את הנחת התפילין של הקב"ה המתוארת במדרש התלמודי לא כאירוע ממשי, אלא כאירוע דמיוני המתרחש בלבו של הדרשן "באובנתא דליבא". כך מסביר רב האי גם את התיאורים האנתרופומורפיים במקרא בתיאורים סוביקטיביים ומדומינים: לרבינו האיי בן שרירא. מנין שהקב"ה מניח תפילין שנןאמרן(ישע' סב ח) נשבע י"י בימינו ובזרוע עוזו, ימינו זו תורה שני מימינו אש דת למו (דבר' לג ב), עוזו אילו תפילין(ברכות ו ע"א). פירשה שהקב"ה מראה כבודו לנביאיו וחסידיו באוןב]נתא דליבא כדמות אדם יושב דכתןיב] ראיתי את י"י יושב על כסאןו] וגו' (מל"א כב יט) וכתןיב] ואראה את י"י יושב על כסא רם ונשא (ישע' ו א), וכמו שיש לו רגלים דכתןיב] תחת רגליו כמעשה לבנת הספיר (שמי כד י)(וכמעשה). וכיון שנודע לנו שהוא מתראה לנביאים בענין הזה נתברר לנו כי זה הראיה האמורה בראיית הלב ולא בראית העין, כי לא יתכן להאמר בראיית העין שנראת דמות להקב"ה שנןאמר] ואל מי תדמיון אל ומה דמות תערכו לו(ישע' מ יח), אלא ראיה בלב היא, כך יתכן להאמר שאיפשר לאדם לראות בראיית [הלב] דמות כבוד בראש ועליו תפילין. והאומני] ראיית בראיה הבל היא כדכת[יב] ולבי ראה הרבה חכמה ודעת (קהלת א טז) כך כונתו, ולא ראיית העין ממש שהרי בפי' אמי הכתניב] ודברתי אל הנביאים וביד הנביאים אדמה (הושע יב יא), מלמד שמראה לכל נביא דמיון שיוכל לראותו, אבל ראייה ממש חס ושלום שיש מי שעולה על דעתו, וכי ר' יצחק חולק על התורה שנ[אמר](ולא) [כי לא] יראני האדם וחי(שמי לג כ) ובא ר' יצחק ואמ[ר] כי נראה הקב"ה. ועוד הלא כת[יב] ויראו את אלהי ישראל ותחת רגליו כמעשה לבנת הספיוץשם כד י), הנה מראה הכתוב שראו, ובמקרא אחר כתנוב] ונשמרת[ם] מאד לנפשותיכם כי לא ראיתם כל תמונה ביום דבר י"י אליכם בחורב מתוך האש (דבר' ד טו), קשו קראי אהדדי, ופרקינן לא קשיא, האי קרא דכת[יב] ויראו את אלהי ישראל ראית הלב והאי דכתףב] כי לא ראיתם כל תמונה ראיית העין.31 29 ברכות ו ע"א. 30 על השפעות צופיות בעיצוב תפיסה זו ראה .169-170 .Wolfson, ibid., pp 31 תשובות הגאונים החדשות, מהדיר שמחה עמנואל, ירושלים תשנ"ה, סימן קנה, עמי 223-219, ושם הערה 18.</page><page sequence="10">36 יוסף יצחק ליפשיץ קביעתו של רב האי גאון ופרשנותו צוטטו במסורת הפרשנית כמעט מילה במילה. כך רבנו חננאל שהוסיף והדגיש את שלילת התפיסה החזותית: אמר רבי אבין בר אדא אמןר] ר' יצחק מנין שהקב"ה מניח תפילין שנאמר נשבע ה' בימינו ובזרוע עוזו, ימינו זו תורה שנאמר מימינו אש דת למו, עזו אלו תפילין. פי' שהב"ה מראה מכבודו לנביאיו וחסידיו באובנתא דליבא כדמות אדם יושב, דכתיב ראיתי את ה' יושב על כסאו וכל צבא השמים עומדים מימינו ומשמאלו, וכתיב ואראה את ה' יושב על כסא רם ונשא ושוליו מלאים את ההיכל, וכמי שיש לו רגלים דכתיב ותחת רגליו כמעשה לבנת הספיר. וכיון שנודע לנו מתראה לנביאים בענין הזה, נתברר לנו כי ראייה האמורה בראיית הלב, ולא בראיית העיין היא, כי לא יתכן להאמר בראיית העין שנראית דמות להב"ה, שנאמר ואל מי תדמיתי ואשוה, אלא ראייה בלב היא, כך יתכן לומר שאיפשר לאדם לראות בראיית הלב דמות כבוד בראש ועליו תפילין. והאומר ראיתי, ראיית הלב היא כדכתיב: ולבי ראה הרבה חכמה ודעת. וכך כוונתו, ולא ראיית העין ממש, שהרי בפירוש אמר הכתוב ודברתי על הנביאים ואנכי חזון הרביתי וביד הנביאים אדמה, מלמד שמראה לכל נביא דמיון שיוכל לראות, אבל ראייה ממש חס ושלום שיש מי שעולה על דעתו, וכי ר' יצחק חולק על התורה שנאמר כי לא יראני האדם וחי. ובא ר' יצחק ואמר כי נראה הקב"ה למשה.32 הדמיון בין דברי רבנו חננאל לבין אלה של רב האי גאון עשוי להצביע על מסורת פרשנית בבלית שעברה לאירופה, אם כי תתכן האפשרות שקיים אי דיוק בייחוס התשובה. בדרך כלל מיוחם הרעיון לרבנו חננאל בכתבי חכמי אשכנז. מי שציטט אותו לראשונה הוא הראב"ן(רבי אליעזר ב"ר נתן, 1090-1170 י),33 ורבי יצחק מוינה(רבי יצחק ב"ר משה) אחריו.34 הצירוף "א1בנתא דליבא" שכיח במשנתם של חסידי אשכנז, וההכרה בתפיסה סוביקטיבית הופכת במשנתם לעקרון ראשון במעלה. רבי יהודה החסיד השתמש בהבחנה בין תפיסה מדוממת של האל "באזבנתא דליבא" לבין הכרה בטרנסצנדנטיות שלו כדי לפרש את התיאורים הפלסטיים של המרכבה שבספרות ההיכלות, אם כי הוא איננו מייחס את ההבחנה הזו לקודמיו: ומה שאמר ר' ישמעאל: "ראיתי את אכתריאל", יש לומר באובנתא דליבא, באותם המראות שהיה נראה לנביאים — "ואראה את ה' יושב על כסא רם ונשא, ושוליו ממלאים את ההיכל"(ישע' ו א). המראה של הכבוד רואים לפעמים "שער רישיה כעמר נקא"(דני' ז ט), לפעמים "שחורות כעורב"(שה"ש ה יא) — אבל הבורא יתברך אין לו דמיון ולא קץ ותכלה.35 פירושי רבינו חננאל בר חושיאל לתלמוד, ברכות, ההדיר דוד מצגר, ירושלים תש"ן, עמי י. רבי אליעזר ב"ר נתן, דאב"ן, ווארשה תרס"ה, סימן קכז. רבי יצחק מוינה, אוד זרוע, ח"א — הלכות קריאת שמע סימן ז, ירושלים תשס"ו, עמי מא-מב. רבי יהודה בן שמואל (רבי יהודה החסיד), ספר גימטריאות לרבי יהודה החסיד, ההדיר יעקב ישראל סטל, ירושלים תשס''ה, סימן עט, עמי עז-עח. (על ספר הגימטריאות ראה ישראל מ' תא-שמע, כנסת מחקרים: עיונים בספרות הרבנית בימי הביניים, חלק א, ירושלים תשס"ד, עמי 269-261).</page><page sequence="11">אובנתא דליבא ואינסוף: על המתח בין התפיסה הסוביקטיבית והאוביקטיבית של האל 37 הבחנה זו בין המדומין לטרנסצנדנטי נמזגת לידי תפיסה מורכבת של האל. יורד המרכבה המדמיין את האל ב"מראות שהיה נראה לנביאים", מודע למגבלות תפיסתו. הוא יודע שהוא רואה מהרהורי לבו, וכי האל עצמו "אין לו דמיון ולא קץ ותכלה". אם רעיון זה נמצא בכתבי רבי יהודה החסיד המצויים בידנו פעם אחת בלבד, הרי במשנתו של תלמידו, רבי אלעזר מוורמס, היא חוזרת פעמים רבות. במקום אחד הוא מציין את הצירוף "אובנתא דליבא", ואף הוא מצטט את רבנו חננאל, וכן את רבנו ניסים ואת ר' שבתאי הרופא, בנוסף למסורתו מרבו רבי יהודה החסיד ואביו: כתיב וביד הנביאים אדמה להודיע שמראה אל הנביאים כעין דמויות באובנתא דליבא, אבל הקב"ה יתברך שמו וישתבח אין לו דמות, וכן מוכיח שאם יש לו דמות יהיה לעולם זקן או בחור אלא אין לו דמות ממש אלא מראה לנביאים מה שישר לפניו. וכן פירש ר' ניסים גאון, וכן ר' שבתאי הרופא החכם פי', וקיבלתי מפי מורי ר' יהודה שקיבל מרבנא שמואל החסיד מאביו כמו כן כך.36 רבי אברהם ב"ר עזריאל, בעל ערוגת הבושם ותלמידו של רבי אלעזר מוורמס, אף הוא מצטט את ההבחנה בין תפיסה סוביקטיבית באובנתא דליבא ובין תפיסת האל האוביקטיבית, אך הוא מייחסה לאחד הגאונים מבלי להזכיר את שמו: עוד ראיתי כתוב שגאון אחד (שןפיןרשן הא דאמןרינן] בפ"ק דברכות מניין שהקב"ה מראה (ל)כבודו לנביאיו ולחסידיו באובנתא דליבא בדמות אדם יושב וכן כל ראייה שנאמרה בהקב"ה, לא ראייה בעין כי אם באובנתא דלבא, וכמי ןוןלבי ראה הרבה חכמה ודעת, כן בראיית הלב דמות ראש בכבוד ועליו תפלין, וכן הראה הקב"ה למשה מתוך הכבוד, שני וראית את אחורי, כגון מלאך ובראשו תפילין, וראה משה והבין קשר של תפילין ושי"ן של תפילין. וכן מה שאמרו חכמי מה שנןאמר] וקראתי בשם י"י לפניך, שנראה לו למשה מתוך כבודו בדמות שליח ציבור מעוטף שיורד לפני התיבה, שני ויעבור י"י על פניו ויקרא, הכבוד קרא י"י י"י. ונראין דברי הגאון, כי כת' אני אעביר כל טובי, והיה בעבור כבודי. ולשון רבי אלעז' ז"ל, והיה בעבור כבודי שלפני אז ושמתיך בנקרת הצור ושכותי כפי ואגין עליך בענן שלי, כפי היינו ענני, כמי הנה ענן ככף איש עולה, עד עברי, עד שיעבור כבודי שלפני, אז והסירותי את כפי ענני, וראית את אחורי, המלאכים רבי אלעזר מוורמס, סודי רזיי, ירושלים תשס''ד, חלק ב, עמי סג-סד. כן ראה שם, הלכות האמונה: "כתוב אחד אומר (דני' ז ט) ושער רישיה כעמר נקא, וכתוב אחד אומר (שה"ש ה יא) וקווצותיו תלתלים שחורות כעורב, יש מי שאומר מראות הללו כך נראים, זקן בדין בחור במלחמה, ויש מי שאומר כתיב (במד' יב ו) אם יהיה נביאכם ה' במראה אליו אתוודע בחלום אדבר בו, וכתיב (הושע יב יא) ביד הנביאים אדמה, להודיע שמראה לנביאים כעין דמות באובנתא דלבא, אבל הקב''ה ישתבח שמו אין לו דמות, וכן מוכיח שאם יש דמות ממש יהיה לעולם בחור או זקן, אלא אין דמות ממש אלא מראה לנביאים כעין דמות מה שישר לפניו. וי"א מלאך הוא זה. (דני' ז ט) ושער רישיה כעמר נקי עד די כרסוון רמיו, אחד לכסא ואחד לשרפרף. ויש מי שאומר מה שאומר ראיתי את אכתריאל באובנתא דליבא, ויש אומר כי מלאך לקח דעתו והביאו אצל הכבוד, והראה לו הקב"ה כבוד זוהר וכתר על ראשו, ללמדך שעשה כתר מתהלות ישראל ונענע בראשו אותו זוהר הנראה לר' ישמעאל, ונקרא אכתריא"ל שממתין עד שגומרין מכווני לבם בתפלתם, כמו כתר לי זעיר (איוב לו ב) כתרו את בנימין. אבל הבורא לא נראה לו, כך פי' רבינו חננאל".</page><page sequence="12">38 יוסף יצחק ליפשיץ שלאחרי, כתרג'ןומו] ית דבתרי [=את שאחרי], היינו מלאכים, כלומ[ר] הדמויות שאחרי, ופני לא יראו מתרג'[ם] ודקודמי [=שלפני], היינו דמויות שלפני.37 מסורת הדוקה זו של הכרה בתפיסה סוביקטיבית של האל לא היתה יכולה להתקיים אלמלא ניתן לה מעמד תאוסופי ברור. מעמד זה האציל את האלוהות לכבוד, כך שהבורא נחשב לאל כפי שהוא, והכבוד נחשב לאל הנתפס בעיני האדם. לדברי רבי אלעזר מוורמס, המקורות המציגים את האל באופן אנתרופומורפי אינם אלא מקסם שנועד לאפשר לעיניו של האדם להשיג את האל. כך אפוא מתגלה האל בעיני הנביאים כנער או כזקן, וכך הם מתארים אותו, אף כי תיאוריהם אינם תיאורים של האל עצמו אלא חזיון דמיוני בלבד: ראשו כתם פז. כל הדברים האילו לשון משל שיבינו בני אדם. וחס ושלום שיש לו איברים, אך מראה לנביא כדמות האדם כעין לבו שלא יבהל, וכתוב אין כמוך באלהים ה' ואין כמעשיך, ואל מי תדמיוני ואשוה, אך החכמים יצפנו דעת, בתוך המראה מראה לחוזה מה שעתיד לעשות, ונברא קול נהי מלפניו שמשמיע בכל יום אוי שחרבתי את ביתי ושרפתי את היכלי.38 במקום אחר מבחין רבי אלעזר בין נבואת הנביאים לבין נבואת משה. את חזון הנביאים המתאר את האל בתיאורים חזותיים מגדיר רבי אלעזר כראיית הלב בעוד שאת נבואת משה הוא מגדיר כראייה של ממש: ויאצל מן ההוד אשר לפניו דתן על פני משה, לפי שמשה היה כמו נשמה, מה לנשמת הנביא מראה הכל בעין לבם ולא בעין ראשם ביד הנביאים אדמה, לא כן עבדי משה כי אם במראה עין ראשו ויביט במראה ולא בחידות לפי שהיה [משה] כמו נשמה, מ"י מש"ה בגימןטריה] נשמ"ה, כמו שאין עין שולט בנשמה, לכן וייראו מגשת אליו.39 ההבחנה בין נבואת משה לנבואת שאר הנביאים מעלה על הדעת רמות שונות של תפיסה של האל. לפחות בנבואתו של משה קיימת תפיסה ממשית של האל שאיננה רק ראיית הלב או חזיון דמיוני. אפשרות כוו של ראייה מהותית יותר תתקיים, לפי רבי אלעזר, לעתיד לבוא. בעתיד יוכלו הבריות לראות את כבוד האל ממש: ונגלה כבוד ה' וראו כל בשר יחדיו עד עתה היו החוזים רואים בעין לבבם, ולעתיד יראוהו אנשים כאשר הוא בכבודו.40 ברם, במקום אחר מסביר רבי אלעזר כי נבואת משה איננה מראית עין, איננה ממשית וגם היא נשענת על ראיית לב, אם כי בבסיס ראייה זו קיימת ישות של ממש. כך למשל רבעו אברהם בר' עזריאל, ערוגת הבשם, ההדיר אפרים א' אורבך, ירושלים תרצ"ט, עמי 199-197. רבי אלעזר ב''ר יהודה מוורמס, פירושי סידור התפילה לרוקח, ההדירו הרב משה הרשלר והרב יהודה אלתר הרשלר, ירושלים תשנ"ב, נפילת אפים, עמי תטו. שם, עמי תקל. שם, עמי תקמט.</page><page sequence="13">איבנתא דליבא ואינסוף: על המתח בין התפיסה הסוביקטיבית והאוביקטיבית של האל 39 בפירוש לספר יצירה מתאר רבי אלעזר את הראשונה מעשר הספירות, את רוח אלהים חיים, או רוח הקודש, כישות שבה נצפים כל הדמיונות על ידי הנביאים והחוזים: ועוד אחת רוח אלהים חיים רוח הכבוד קרוי רוח אלהים חיים ... ובזה האויר נהיה דבר הנבואה ... ובו יגלה לנביאים ... ואותו האויר הוא דבר נברא ... ומזה שמע משה ומתוכו ראה בלבו ולא במראית עיניו והדבר נקרא רוח אלהים חיים שמשם הדין וחיי העולם נכרזין. ובו נראו כל הדמיונות הנראות לכל נביא וחוזה. ובו נשמעו ז' קולות.,4 בדומה להבחנה זו, מסביר רבי אלעזר שראיית החזיון האלוהי משתנה על פי דרגתו של הנביא. התפיסה האנושית מדמה הבדלים בין ישויות גשמיות בעוד שמדובר בהבדלים וירטואליים. אולם הבדלים אלה אינם מדומינים אלא משקפים מניפולציה אלוהית כדרך להעביר ידע ללבו של הנביא: וכבר היו חכמי הפילוסופים יושבים ומתווכחים על היחוד ועל מראות אלקים, ענה אחד מן המעמיקים כיון שכתוב ה' צבאות ופעמים יאמר ה' אלקי הצבאות, ולמה לא יאמר תדיר בלשון אחד, והנה שמו ה' איך יתכן לומר ה' צבאות, אלא היחוד הוא הכל וברא דמויות נכבדות ומכניס את דעתנות של גזרותיו בתוך הדמויות, ובתוכם דמות מפוארה מכובדת מכולם, ולפעמים בדמות בני אדם ובתוכם דעתנות השם ומביא דעתנות של נביא אצל הדמות הגדולה, והנביא בראותו הדמויות סבור שהן גופין חלוקין, ועל הנכבדת סבור שהיא השם, החלוקין סבור שהם צבאותיו, ולבסוף רואה המחולקים פעמים קורא אותם בני האלקים, ופעמים עירין [= צירים = מלאכים], וקדישין [=וקדושים] ופעמים צבא השמים. ופעמים נשלחים על מנת לחזור, ופעמים נעשים כולם אחד. ורואה המראה המשתנה ובא לו דבור, ולא מפי הדמות כי הדמות אינו מעצמה כגוף האדם, וגם אינה מדברת מעצמה להיות כגוף האדם, אלא הדבור בא מעם ה' להודיעהו, והמראות שראה כדי שידע דעת עליון מה חפץ ה'.42 כאן נשאלת השאלה, האם ישות זו הנתפסת בכמה פנים, לדברי רבי אלעזר, היא ישות עצמאית? האם היא בריאה של האל? האם ראייה זו שתהיה לעתיד לבוא תהיה ראייה של דבר מה מהותי? שאלות אלה חשובות מאוד להבנת מעמדה של הראייה הסוביקטיבית ב"אובנתא דליבא" ולתפיסת האל בכלל. זה המקום לציין כי אסי פרבר מבחינה בין מחזות לבין מראות. על פי המדרש בויקרא רבה המציין את ייחוד נבואתו של משה באספקלריה מאירה לעומת נבואת שאר הנביאים מתוך תשע אספקלריות,43 טוענת פרבר שחסידי אשכנז הבינו זאת כיכולת השגה רבי אלעזר מוורמס, פירוש ספר היצירה לרבי אלעזר מרורמס, תל-אביב תשס"ד, עמי 250-249. סודי רזיי, לעיל הערה 36, חלק ב, עמי מב. "[יד] מה בין משה לכל הנביאים, ר' יהודה בר' אילעאי ורבנן. ר' יהודה א' כל הנביאים ראו מתוך תשע איספקלריות, הה"ד וכמראה המראה אשר ראיתי כמראה אשר ראיתי בבואי לשחת את העיר ומראות כמראה אשר ראיתי על נהר כבר ואפל על פני(יחד מג ג). ומשה ראה מתוך איספקלריה אחת, ומראה ולא בחידות (במד' יב ח). ורבנן אמי כל הנביאים ראו מתוך איספקלריה מלוכלכת, הה"ד ודברתי על הנביאים ואנכי חזון הרביתי וגו'(הושע יב יא). ומשה ראה מתוך איספקלריה מצוחצחת,</page><page sequence="14">40 יוסף יצחק ליפשיץ של ישויות רוחניות שונות אשר כבוד ה' מואצל על ידיהן. לדעתה, ישויות אלה נתפסו בדומה לישויות הנקראות על פי התפיסה הניאופלטונית ביוונית היפוסטזיס(;&gt;möcrtdo1\), ישויות הממצעות בין הטרנסצנדנטי ובין האימננטי.44 רבי אלעזר מוורמם, למשל, הבחין בין תשעה מינים של זוהר על פי מראות שונות המתוארות ביחזקאל: בכסא דמות יעקב חקוקה, לכך ט' פעמים בקרייה עבדי יעקב, כנגד ט' מיני זוהר, מראיהם כגחלי אש (יחד א יג). א. מראה בזק (שם, יד), ב. אבן ספיר (שם, כו), ג. כמראה אש (שם, כז), ד. ראיתי כמראה אש (שם), ה. מראה הנוגה (שם, כח), ו. ממראה מתניו ולמטה אש (שם, ח ב), כמראה אש (שם, א כז), ח. כמראה זוהר (שם, ח ב), ט. ושוב, כמראה א. המראה ב. אשר ראיתי ג. כמראה ד. אשר ראיתי ה. בבאי לשחת העיר ומראות ו. ז. כמראה ח. אשר ראיתי ט. אל נהר כבר ואפל על פני, וסמיך ליה וכבוד ה'(שם, מג ג-ד), לומר ט' מחזות לכבוד.45 תפיסה זו של האלוהים שבדמיון המצוינת בכתבי חסידי אשכנז בכלל ובכתבי רבי אלעזר מוורמס בפרט, מתוארת בהרחבה על ידי אליוט וולפסון.46 הוא מקבל את קביעתה של פרבר, אולם מציג סתירה בכתבי רבי אלעזר מוורמס וחסידי אשכנז אחרים, בין תיאורים היפוסטטיים, כדברי פרבר מחד גיסא, שעל פיהם לאל ולנוכחות הנאצלת ממנו נודעת ישות מורפולוגית, ובין נוכחות חוזרת ונשנית בכתבים של חסידי אשכנז של המונח א1בנתא דליבא, המציין דוקטיזם של האל המוצג כמופשט מכל תיאור אנתרופומורפי, מאידך גיסא, כאשר התיאורים האנתרופומורפיים הם תופעות סוביקטיביות, אירועים מנטליים גרידא.47 סתירה זו מוצגת על ידי וולפסון כפרדוקס בלתי פתור הנובע ממסורות שונות של תורת הסוד. מצד אחד, חסידי אשכנז ירשו מסורת קדומה המעניקה לגורמים הממצעים ממשות, ומצד שני, הושפעו ממסורת פילוסופית המסבירה את קיומם של גורמים ממצעים אלה כמודלים דמיוניים שמקומם בלב המתבונן.48 ד. שתי תפיסות של הכבוד מסורת כפולה זו באה לידי ביטוי בפירוש המושג כבוד השם, מושג שמציין במקרא את האל המתגלה. הכבוד כהתגלמות של האל המדומין בניגוד לבורא כציון לאל עצמו, הוא תיאור שרווח בימי הביניים, אולם מושג זה קדום וראשיתו עוד מתחילת האלף הה"ד ותמונת י"י יביט (במד' יב ח). ר' פינחס בש' ר' הושעיא למלך שנגלה על בן ביתו באותנין שלו. לפי שבעולם הזה השכינה ניגלית על היחידים, אבל לעולם הבא מה כתי, ונגלה כבוד י"י וראו וגו'(ישע' מ ה)". ויקרא רבה (מרגליות), פרשה א, פסקא יד. אסי פרבר, תפיסת המרכבה בתורת הסוד במאה הי"ג — "סוד האגוז" ותולדותיו, חיבור לשם קבלת התואר דוקטור לפילוסופיה, האוניברסיטה העברית בירושלים, תשמ"ז, עמי 407-401, 414-410. סודי רזיי, לעיל הערה 36), חלק ב, עמי לו-לז. על דמות יעקב החקוקה בכסא ראה אליוט וולפסון, 'דמות יעקב חקוקה בכסא הכבוד — עיון נוסף בתורת הסוד של חסידי אשכנזי, משואות — מחקרים בספרות הקבלה ובמחשבת ישראל מוקדשים לזכרו של פרופ' אפרים גוטליב ז''ל, עורכים מיכל אורון ועמוס גולדרייך, ירושלים תשנ''ד, עמי 185-131. Eliot Wolfson, ibid., pp. 188-269. Ibid., pp. 204-214. Ibid, pp. 268-269.</page><page sequence="15">אובנתא דליבא ואינסוף: על המתח בין התפיסה הסוביקטיבית והאוביקטיביוז של האל 41 הראשון. פילון, למשל, דן במושג הכבוד, ומסביר את המלים כבוד ה' שבפסוק "וישכן כבוד ה' על הר סיני"(שמי כד טז): הנוכחות האלוהית שדרכה מתגלה האל בעולם, או שזהו האופן הסוביקטיבי שבאמצעותו תופס השכל האנושי את האל.49 במאה השנייה מזכיר יוסטינוס, אחד מאבות הכנסייה, עמדה התופסת את הכבוד ככת המואצל מאת האל, עמדה שהוא כנוצרי מציב את עצמו כנגדה. עמדה זו תופסת את הכבוד ככח שאינו נפרד מן האל אף כי הוא "קופץ ממנו לזמן מוגבל ומהווה את ההופעות המדוברות וכעבור אותו הזמן חוזר אליו".50 שלמה פינס סבור שהעמדה שמתאר יוסטינוס היא עמדה יהודית קדומה שהמשיכה לרווח במסורת היהודית.51 אמנם במהלך ימי הביניים, בתקופת הגאונים ואחריהם, נתפס הכבוד כישות נפרדת שנבראה כדי לייצג את האל. כך אצל רב סעדיה גאון והרמב"ם אחריו, אולם הרמב"ן לעומתם השיב את הכבוד למעמדו הקדום.52 הריחוק הברור בין האל הטמיר והנעלם ובין תפיסתו המגושמת של האדם, אכן הטריד את חכמי ימי הביניים. הפער בין הטרנסצנדנטי לאימננטי בולט עוד יותר במקרא, שכאמור, אינו בוחל בתיאורים פיזיים של האל, והיווה אתגר לתפיסת האל הטרנסצנדנטית שאף היא משוקעת במקרא. במידת מה נראה כי מהלך זה מבטא את השינויים שעברה ההגות היהודית מנטייה ניאופלטוניסטית שרווחה מאוד בתקופת התלמוד אל נטייה אריסטוטלית שקנתה את לב ההוגים דוגמת רב סעדיה גאון והרמב"ם. הרמב"ן, שהיה בעל עמדה ניאופלטוניסטית,53 שב אל הפירוש הקדום של הכבוד. רב סעדיה גאון, שהתמודד עם הגות מוסלמית ניאופלטוניסטית, והעדיף כנגדה הגות אריסטוטלית, פתר את בעיית הדימויים המקראיים בהבחנה בין האל עצמו ובין כבודו. האל הוא טרנסצנדנטי, שעל מנת לגשר על פער של תפיסה אנושית, ברא את כבודו, שהוא ישות הממצעת בינו ובין האדם. כבוד זה יכול לקבל צורת אדם, לשבת על כסא ולשוחח עם האדם, והוא יכול להתגלם בדמות של אש: ואם יאמר אומר: אין הלשון עושה, אלא מה שהוא מוגשם, יתחייב שימציאנו אלה השתים עשרה בארץ ובמים, וכמו שעברו אלה המלות, עבר עוד המצטרף אליהם מהטה אזנך, פקח עיניך, שלח ידך, והדומה לזה, ועברו פעליהם המיוחסים אליהם, מויראה, וישמע, וידבר, ויחשב. והדומה לזה, והיה לכל אחד מהם סברא, עד וירח י"י, אשר משמעו קשה, הוא קבול, כאמרו(איוב יד ט) מריח מים יפריח, כפי מה שמסכים למושכל ולכתוב ולמקובל. ואם יפרץ פרץ ויאמר: ואיך יתכן שיסבור אלו הסברות באלו המלות המוגשמות, ובמה שייוחס אליהם, והכתוב כבר פרש שצורתו כצורת האדם? ראוה הנביאים מדברת עמם, ומיחסים אליה דבריו, וכל שכן שהוא על כסא, ומלאכים נושאים אותו ממעל לרקיע אשר על ראשם, כמראה אבן ספיר דמות כסא ועל דמות הכסא דמות כמראה אדם עליו מלמעלה. וכבר H.A. Wolfson, Crescas' Critique of Aristotle, Cambridge, 1971, p. 460. שלמה פינס, 'האל, הכבוד והמלאכים', ראשית המיסטיקה היהודית באירופה, עורך יוסף דן = מחקרי ירושלים במחשבת ישראל, ו &lt;ג-ד) תשמ"ז, עמי 12. שם, עמי 12-1. שם, עמי 12-10. ראה למשל אצל משה הלברטל, על דדך האמת — הרמב"ן ויצירתה של המסורת, ירושלים תשס"ו, עמי 154-149.</page><page sequence="16">42 יוסף יצחק ליפשיץ נראית הצורה הזאת על כסא ומלאכים מימינה ומשמאלה, כאמרו(מל"א כב יט) ראיתי את י"י יושב על כסאו וכל צבא השמים עומד עליו מימינו ומשמאלו. נענה כי זאת הצורה ברואה, וכן הכסא והרקיע ונושאיו כלם מחודשים, הרשם הבורא מאור לאמת אצל נביאו, כי הוא שלח דבריו אליו, כאשר אבאר במאמר השלישי. והיא צורה יקרה מן המלאכים עצומה בבריאתה, בעלת הוד ואור, והיא נקראת כבוד י"י, ועליה ספר קצת הנביאים (דני' ז ט) חזה הוית עד די כרסון רמיו. ועליה אמרו החכמים שכינה. ויש שתהיה אור בלא צורת איש, והבורא הגדיל נביאו, שהשמיעו הנבואה מצורה עצומה ברואה מאור נקרא כבוד י"י כאשר בארנו. וממה שמורה על מה שאמרנו, מה שאמר הנביא על זאת הצורה (יחד ב א) בן אדם עמוד על רגלך ואדבר אותך. ולא יתכן שיהיה זה המדבר הוא אדון העולמים, כי התורה אמרה (דבר' לד י) ולא קם נביא עוד בישראל כמשה אשר ידעו י"י פנים אל פנים, אבל שאר הנביאים המלאכים דברו עמם. ואם נמצא הכתוב שכבר פרש שם המלאך כבר פרש המחודש. ואם אמר כבוד י"י הוא מחודש, ואם יזכור שם ה', ולא סמך אליו כבוד ולא מלאך, אבל סמך אליו ראיה, או תאר איש, אין ספק שיש במאמר דבר נסתר הוא כבוד י"י או מלאך י"י כאשר הלשון מסתרת כמו שקדמת,.54 תפיסת הכבוד כישות נפרדת נועדה לשחרר את האל עצמו מהגשמה. כך סברו הוגים בעלי מסורת אריסטוטלית דוגמת הרמב"ם55 וכן רבי יהודה הלו,,56 והרמב"ן חלק עליהם (בכתבי הרב אברהם אבן עזרא ה1ברים יכולים להתפרש בשני פנים).57 הרמב"ן ממליץ ללמוד מן האונקלוס שהתחמק בתרגום התורה שלו מכל ניסוח שיכול להעלות על הדעת הגשמת האל. לפיכך הוא מתרגם את המילים: "כבוד ה"' כהתגלות האל ולא כראיית האל: "הנה אונקלום מן הכבוד יברח מלתת בו בלשונות האלה, ויתרגם וירא כבוד ה' אל כל העדה (במד' טז יט) ואתגלי יקרא דה', כמו שיאמר ואתגלי ה'(שמי יט כ), ולא יתרגם ואיתחזי יקרא דה"'.58 את עמדת הרמב"ם, שהכבוד הוא ישות נפרדת מן האל, הוא דוחה בכל תוקף: וחס ושלום שיהיה הדבר הנקרא שכינה או כבוד נברא חוץ מהשם הנכבד יתברך כאשר חשב הרב [=הרמב"ם] כאן... ואם הכבוד הזה ירצה בו הכתוב עצם הבורא ואמתו, ויהיה כמו הראני נא את כבודך (שמי לג יה), שפירש בו הרב כן (מורה נבוכים, חלק א, פרקים נג, סג), הנה הזכיר בו אתר ובית שכינתיה. ואם יאמר שהוא כבוד נברא כדעתו של הרב בפסוק וכבוד ה' מלא את המשכן (שמי מ לה) וזולתו, איך יקבעו בו ברוך, והמברך והמתפלל לכבוד נברא כעובד אלילים, ובדברי רבותינו דברים רבים יורו על שם השכינה שהוא האל יתברך.59 54 רב סעדיה גאון, שם. 55 מורה נבוכים, הלק א, פרק סד. אפשר שהרמב"ם לא נקט את הדעה הזו אלא רק ראה אותה כעמדה אפשרית. ראה למשל מורה נבוכים, שם, פרקים יח, יט, כא. 56 ספר הכוזרי, מאמר ד אות ג. 57 ראה קולט סיראט, הגות-פילוסופית בימי הביניים, ירושלים תשל"ה, עמי 117-116. 58 פירוש הרמב"ן לתורה, ברא' מו א. 59 שם.</page><page sequence="17">אובנתא דליבא ואינסוף: על המתח בין התפיסה הסוביקטיבית והאוביקטיבית של האל 43 לדברי הרמב''ן, התייחסות אל כל ישות ממצעת בין האל ובין האדם שקולה לעבודת אלילים. מובן שהשקפת עולם כזו איננה יכולה לשאת הגדרה של כבוד כישות בפני עצמה. הכבוד מוכרח להיות מוגדר כפנים מסוימות של האל עצמו או האצלה שלו, ולא כישות נפרדת.60 בתורת חסידי אשכנז קיימת סתירה בתפיסת הכבוד. מדברי רבי אלעזר מוורמס משמע, לכאורה, שהוא קיבל את עמדת רב סעדיה גאון, ולדבריו הכבוד הוא ישות שנבראה כממצעת בין האל ובין האדם. ישות זו יכולה להתפס באמצעות חושים אנושיים מחודדים, אף שהיא אינה מוגדרת כישות חומרית. רבי אלעזר מבחין בספרו סודי חיי בין הבורא שהוא ישות מופשטת לחלוטין ובין כבודו של האל שהוא דמותו כפי שהיא משתקפת בעיני הבריות. גם לדבריו הבורא הוא ישות טרנסצנדנטית בלתי נתפסת. הבורא איננו מתואר בשום הגדרות של חלל חמן, והוא בלתי נתפס על ידי הברואים: הבורא אין לו גבול והיקף ומראה, שאם נראה בו גוון היה לו גבול, וכל הנברא יש לו גבול ונדבק, אך הבורא הוא בתוך הכל ואין נוגע בו, כמו הרוח בחיים אין דבוק למחשבת לבו שום טנופת וליחלוח מן הגוף, ואינה נראית שהיא דקה מלראותה, כל שכן בוראה. ואין מחלקין יחודו בין הברואים, כמו לחם רק שרויי ביין ונבלע ביין ואין המקום ריק כך אין מקום ריק ממנו, והיין ממחה החתיכה, כך הוא מכלה את מעשיו.61 הבורא מוגדר באמצעות מושגים של תאולוגיה נגטיבית. הגדרתו אבסורדית בעליל. הוא אינו נתפס במושגים של חלל, ובה בשעה הוא מוגדר כמי שממלא את הכל. הוא עומד מעל מושגי מקום, ולפיכך הוא "חוץ למראות ובתוכם".62 תפיסת האדם את האל, לעומת זאת, היא תפיסה סוביקטיבית ומדומינת והיא מוגבלת ל"מראה": הנביא אין יודע כי אם מה שבתוך המראה ולא על חוץ המראות אנה [אלא ?] רצון הבורא, ובתוך המראה תוך תוכה דעת עליון שמהפכה לעניין הדעת, וקרא לזה שם ועליו אמר ופני לא יראו, זה שבחיצונית המראה קורא את אחוריי, ועל הפנימי שמי בקרבו.63 תפיסת האדם נובעת מרצון הבורא ומוגבלת למסגרת הדמיון. תפיסת האל של הנביא היא לפיכך אך ורק במגבלות הדמיון המועבר אל האדם על ידי הדעת. מה שמצוי מחוץ למראה אינו נתפס על ידי האדם. בניגוד לבורא מוגדר הכבוד כישות נתפסת על ידי האדם, אלא שאין לה לישות זו מראית עין אחת, והיא משתנה על פי המקום והזמן. היא מוגדרת כישות עצמאית בדומה למלאכים, אף כי היא קשה יותר לתפיסה והיא נראית על ידי האדם שזוכה לה בדמות זוהר: לכך נקראו יחזקאל ודניאל בן אדם, כלומר הוי יודע במה שאתה רואה דמות 60 על עמדת הרמב"ן ראה משה הלברטל, לעיל הערה 3, עמי 189-188. 61 סודי רזיי, לעיל הערה 36, עמי מח. ראה דברים דומים גם בספר השם, ירושלים תשס"ד, עמי קסג-קסד. 62 ספר השם, שם. 63 שם.</page><page sequence="18">44 יוסף יצחק ליפשיץ אדם דע שאתה בן אדם, ולא אלה דמות אדם לא היו מבני אדם. ולמה ראו דמות אדם, מפני שהיו בחוצה לארץ, וכדי שלא יהיו מבוהלין, כי בארץ ישראל לא היו הנביאים מתבהלים כי ארץ קדושה היא ומקום הכבוד. ולפי שהכבוד יותר משאר המלאכים מזוהר, לכך בחר הקב"ה בארץ ישראל שהיא גבוה מכל הארצות, כי לכל ארץ וארץ מינה מלאך, ולפי מה שמלאך הוא אותו העניין שנוהג באותו הארץ, אבל בארץ ישראל חלק הכבוד. לפיכך כשהכבוד יראה לרבים, שנאמר ונגלה כבוד ה' וראו כל בשר יחדיו"(ישע' מ ה) לכך תהיה משונה משאר ארצות.64 לדברי רבי אלעזר מוורמס, הנבואה מתוארת כהשראה פיזית. התקשורת בין האל ובין האדם היא תקשורת בעלת מאפיינים פיזיקליים. הקב"ה בורא קול שהמלאך מעביר לאזני האדם, כך שהאדם שומע קול של ממש: וקול הדבור, הבורא בראו והמלאך מובילו לאזני הנביא לכן אין אחרים שומעים ... והקול שבא אינו מדבר מתוך הדמות כקולו של אדם בתוך הגוף, חלילה שיש לדמויות שראו הנביאים חלל, כי לאדם צריך חלל מפני המאכל ונקבים לצאת, וחלילה לדמויות מעלה כן.65 אולם למרות שמדובר בקול של ממש, החזיונות הנבואיים אינם בעלי תכונות פיזיקליות, והם מתוארים כחזיון וירטואלי, כדמות מנטלית, הממצעת בין האל המופשט ובין האדם. באמצעות דימוי מנטלי זה מגלם הכבוד ישות סמבולית המאפשרת לאדם להתייחס אליה. אולם וולפסון מצביע על מקורות על פיהם הכבוד מצטייר כמלאך מיטטרון,66 לסתירה זו יש השלכה מעשית בפולחן הדתי. כך לדברי וולפסון, במקומות מסוימים מציין רבי אלעזר מוורמס שהמתפלל צריך להפנות לבו אל הכבוד, למרות שבמקומות אחרים, התמקדות הפולחן צריכה להיות מופנית אל האל המופשט ולא אל הכבוד. סתירה זו של הגדרת הכבוד בתורת רבי אלעזר מוורמס מהווה עדות נוספת לסתירה שתאר וולפסון בין המסורת הדוקטית ובין המסורת הוורידית. ה. מזיגת התפיסה האוביקטיבית עם התפיסה הסוביקטיבית חרף דברי וולפסון, מה שנראה כסתירה בעיני האדם בעת החדשה עשוי להיות מובן בעיני הוגה ביניימי. על פי התפיסה הביניימית בכלל, ובעיקר על פי המשתייך לאסכולה ניאופלטונית, אין פער נרחב בין הפיזי והמטפיזי, ותהליכים סוביקטיביים אינם מתחוללים במנותק מתהליך פיזי. דמיון איננו מחשבה מנותקת מאירוע פיזי של ממש המתחולל מחוץ למוחו של האדם (או לבו). דבר מה גורם למחשבות אלה (יש לציין שבאשר לתהליכים פסיכולוגיים המדע בן-זמננו לא יחלוק על הנחה זו). על פי התפיסה הניאופלטונית, מתקיימת במציאות האצלה מן הרוחני והנאצל אל הגשמי דרך ישויות ביניים. החומר נאצל מן הצורה באמצעות ישויות רוחניות למחצה, גשמיות למחצה. לפיכך לא ייפלא שבהקשר ניאופלטוני המציאות האידיאית היא זו שמחוללת את האירוע הדוקטי, את 64 סודי רזיי, לעיל הערה 36, עמי מא. 65 שם, עמי נג. Eliot Wolfson, Ibid., pp. 223-224. 66</page><page sequence="19">אובנתא דליבא ואינסוף: על המתח בין התפיסה הסוביקטיבית והאוביקטיבית של האל 45 האירוע המנטלי באמצעות ישויות ביניים. הקול שבורא הבורא או הדמויות שנבראות, הם שמגיעים ללב האדם והם שיוצרים את העולם הדמיוני שבאיבנתא דליבא. תהליך מסוג זה יכול אולי להסביר על פי המדע הביניימי את מה שנראה כמזיגה של הגדרת האל הסוביקטיבית והאוביקטיבית. ברם, נראה שלמזיגת התפיסה האוביקטיבית עם התפיסה הסוביקטיבית יש גם הסבר תאולוגי ולא רק הסבר על פי המדע הביניימי. האל אכן מוגדר כטרנסצנדנטי ובלתי נתפס מן הבחינה האוביקטיבית, ובה בעת הוא מוגדר באמצעות הגדרות אנתרופומורפיות מן הבחינה הסוביקטיבית. ההכרה באל כטרנסצנדנטי, מחד גיסא, וכבעל משמעות ורידיקלית מאידך גיסא, אינה נשארת בתחום האינטלקטואלי בלבד, והיא משפיעה על החוויה הדתית כולה. היסוד הדינמי של האמונה באל מבקשת להיאחז בהכרה בעלת שני קטבים, ולרוץ בין שניהם רצוא ושוב. הצהרה באל כטמיר וכנעלם היתה עשויה להעניק לחוויה הדתית נופך נומינוזי, אילו היתה נותרת ככזו, עוטפת את האל בזוהר של קדושה, כאשר היא מתחוללת בנוסף לחוויה הסוביקטיבית האנושית של האל. תפיסה דיאלקטית זו של האל, תפיסה שבה נמזגת השקפה סוביקטיבית אנתרופומורפית עם השקפה ספקולטיבית של האל המופשט והנעלם היא שמעניקה לחוויה הדתית את התמהיל של ממשות ושגב. אכן קשה להניח שמודעות לדיאלקטיקה מעין זו רווחה בימי הביניים, אולם נראה כי מודעות כזו עלתה בעת החדשה, אצל ר' חיים מוולוז'ין. ר' חיים מוולוז'ין, בספרו נפש החיים, יצא נגד השקפה המממשת את האמרה "לית אתר פנוי מיניה" [=אין חלל ריק מנוכחות אלוהית].67 בהשען על תורתם של חסידי אשכנז הוא מתאר את הגדרת האל כהגדרה כפולה, הנמזגת לתפיסה אחת. הוא מתחיל את המסה שלו בטענה אקוסמית. אין דבר בלתי האל: אדון כל יתברך שמו הוא מלא את כל העולמות הנבראים, ואינם חוצצים חלילה נגדו יתברך כלל באמת. ואין עוד מלבדו יתברך ממש שום דבר כלל בכל העולמות, מהעליון שבעליונים עד התהום התחתון שבתהומות הארץ, עד שתוכל לומר שאין כאן שום נברא ועולם כלל, רק הכל מלא עצמות אחדותו הפשוט יתברך שמו. ועיין רוקח בסוף שורש קדושת היחוד.68 תיקוני זוהר, תקונא שבע וחמשין. רבי חיים מוולוז'ין, נפש החיים, חלק ג, פרק ב, ירושלים תשנ"ז, עמי קפד. על משנתו של ר' חיים מוולוז'ין ראה ו''ש ווירצבורג, 'ר' חיים מוולוז'יך, נוטרי מורשת, ערך א' יונג, ירושלים 1968 ! עמנואל אטקס, 'שיטתו ופעלו של ר' חיים מוולוז'ין כתגובת החברה ה"מתנגדית" לחסידות', Proceeding 1-45 .of the American Academy for Jewish Research, Vol 38 (1970-1971), pp; נחום לאם, תורה לשמה במשנת רבי חיים מוולוז'ין ובמחשבת הדור, ירושלים תשל''ב: תמר רוס, ישני פירושים לתורת הצמצום: ר' חיים מוולוז'ין ור' שניאור זלמן מלאדי', מחקרי ירושלים במחשבת ישראל, ב (תשמ''ב), עמי 169-153 ; בנימין גרום, יעל תפיסת עולמו של ר' חיים מוולוז'יך, בר-אילן, כב-כג, עורך משה חלמיש, תשמ"ח, עמי 121-160. על השקפתו התאוסופית של ר' חיים מוולוז'ין כפי שהיא עולה משער ג בנפש החיים ראה מרדכי פכטר, יבין אקוסמיזם לתיאיזם — תפישת האלוהות של ר' חיים מוולוז'ין', מחקרים בהגות יהודית, עורכים שרה א' הלר וילנסקי ומשה אידל, ירושלים תשמ"ט, עמי 157-193. כן ראה שלום רוזנברג, 'תורת הקבלה ב''נפש החיים"', שנה בשנה (תשנ''ח), עמי 370-357; אסתר איזנמן, 'מבנה ותוכן בספר נפש החיים לר' חיים מוולוזיך, הגר"א ובית מדרשו, עורכים משה חלמיש, יוסף ריבלין ורפאל שוח''ט, רמת-גן תשס"ג, עמי 194-185.</page><page sequence="20">46 יוסף יצחק ליפשיץ בהסתמך על רבי אלעזר מוורמם קובע רבי חיים מוולוז'ין שהאל ממלא את הכל, ואין חלל פנוי ממנו. הכרה זו נתפסת כהכרה המוגדרת כאמת שראוי לשבח בה את האל, דוגמת פיוטיו של רבי שמואל החסיד: והענין כי ודאי האמת, שמצדו יתברך, גם עתה אחר שברא וחידש העולמות ברצונו, הוא ממלא כל העולמות והמקומות והבריות כלם בשיווי גמור ואחדות פשוט, "ואין עוד מלבדו" כמשמעו ממש ... ולבך תשית לדברי קדוש ה' רבינו שמואל, אביו של הקדוש ר' יהודה חסיד, בשיר היחוד שחיבר, ביחוד יום ב' "אין קצה כר ואין תוך מבדיל בינותיך" כר.69 אך הכרה זו נותרת כהצהרה בלבד. מבחינה חווייתית ממשית, או אף מן הבחינה ההלכתית, מצווה האדם להבחין בין מקום שבו נמצא האל ובין מקום שכביכול הוא פנוי מנוכחותו. המקומות חלוקים בין קודש לחול, בין טמא לטהור. הבחנה זו נובעת מן ההכרה שקיימות שתי הגדרת חופפות של הקיום האלוהי, זו שמצדו וזו שמצדנו.70 הגדרת הקיום האלוהי שמצדו היא ההגדרה האוביקטיבית "האמיתית", על פיה נוכחות האל ממלאת את החלל כולו. ההגדרה השנייה היא זו שמצדנו, היא הגדרה סוביקטיבית. ר' חיים שאב הבחנה זו משתי הגדרות סותרות בספר הזהר. על פי האחת, הקב"ה ממלא כל עלמין, ועל פי האחרת, הוא סובב כל עלמין: איהו סובב על כל עלמין ולית סובב לון לכל סטרא עילא ותתא ולארבע סטרין בר מניה ולית מאן דנפיק מרשותיה לבר. איהו ממלא כל עלמין ולית (ס"א אלהא כר לון בר מניה) אוחרא ממלא לון. איהו מחיה לון ולית עליה אלהא אחרא למיהב ליה חיץ הדא הוא דכתיב (נחמי ט) ואתה מחיה את כלם (ההדגשות שלי).71 תרגום: הוא סובב על כל עולמות ואין מי שמסובב אותם לכל צד: מעלה, מטה, ולארבע רוחות חוץ ממנו. ואין מי שיוצא מרשותו החוצה. הוא ממלא כל עולמות ואין אחר ממלא אותם. הוא מחיה אותם ואין מעליו אלוה אחר להעניק לו חיים. זהו שכתוב "ואתה מחיה את כולם". ר' חיים פרש את הדברים באופן הבא: הקב"ה אכן "ממלא כל עלמין" מצדו ו"סובב על עלמין" מצדנו. מלאות נוכחותו, האקוסמיזם, זו היא הגדרת המציאות כפי שהיא מנקודת ראותו של האל, ותיאור האל כמי שסובב בעולם, או התיאיזם, זו היא הגדרת המציאות והאל מנקודת ראותו של האדם. באופן זה מסביר פכטר את דברי ר' חיים מוולוז'ין, כאשר לדבריו, הגדרתו כ"סובב כל עלמין" שמצדו, היא "ענין הצמצום".72 הבחנה זו מובילה אל המסקנה שההלכה המחייבת הבחנות בין קודש וחול, בין טהור וטמא, מצויה במציאות המצומצמת, זו שעולה מנקודת הראות האנושית: שם, פרק ד, עמי קפו-קפז. ראה עמנואל אטקס, לעיל הערה 68, עמי 35. רעיא מהימנא, ח"ג רכה ע"א. פכטר, לעיל הערה 68, עמי 146-145. על מושג הצמצום כאלגוריה בתורת ר' חיים מוולוז'ין, והשוואתו למושג הצמצום בתורת ר' שניאור זלמן מלאדי ראה תמר רוס, לעיל הערה 68, שם. כן ראה על האקוסמיזם בתורת ר' חיים מוולוז'ין אצל בנימין גרוס, לעיל הערה 68, עמי 142-141: כן ראה אצל שלום רוזנברג, לעיל הערה 68. יש לציין כי גרוס תופס את ההבחנה בין מצדו ומצדנו באופן ממותן יותר. הוא מקבל, מצד אחד, את הקריאה בנפש החיים שהצמצום קיים רק בפרספקטיבה</page><page sequence="21">איבנתא דליבא ואינסוף: על המתח בין התפיסה הסוביקטיבית והאוביקטיבית של האל 47 אבל עם כל זה הן גבורותיו ונוראותיו יתברך שמו, שאף על פי כן צמצם כביכול כבודו יתברך, שיוכל להמצא ענין מציאות עולמות וכתות ובריות נבראים ומחודשים, בבחינות שונים וענינים מחולקים, וחילוקי מקומות שונים, מקומות קדושים וטהורים, ולהיפך טמאים ומטונפים. והוא הבחינה אשר מצדנו, היינו, שהשגתנו אינה משגת בחוש רק ענין מציאותם כמו שהם נראים, שעל פי זאת הבחינה נבנו כל סדרי חיוב הנהגתינו, שנצטווינו מפיו יתברך, חק ולא יעבור.73 אם המציאות שמצדו אינה רלוונטית לאדם, מפני מה נחוץ לשוח בה? לדברי פכטר, העלאת "הניגוד הקוטבי שבין האימננציה והאקוסמיזם ... לבין התיאיזם, לא בא אלא כדי להצביע על הסכנה של אפשרות החריגה של האדם בהתבוננותו התיאוסופית אל מעבר לתחום שנתחם לו על-ידי האלוהות בצמצום".74 ר' חיים מוולה'ין אכן מזהיר מפני פרימת השוליים של המציאות האנושית, אולם נראה לי שבנוסף לכך כוונתו היתה מופשטת יותר — להגדיר מחדש את האלוהות. בדיון שנקט על שמות האל הוא מצביע על מזיגה של הגדרות תאולוגים לכדי מהות אחת. לדעתו, הכינוי הידוע של האל — הקדוש ברוך הוא, הוא כינוי הכורך את האוביקטיבי והסוביקטיבי. "הקדוש", לדעתו, מכוון להגדרת האל האוביקטיבית, המרחיקה, זו שמצדו, ו"ברוך הוא" מכוון להגדרת האל הסוביקטיבית, זו שמצדנו, האל האנושי המברך והמתברך: ולכן נקרא הוא יתברך בכל דברי רז"ל בשם "הקדוש ברוך הוא", כי כללו בזה השם הנכבד אלו הב' בחינות יחד. כי קדוש פירושו מובדל ונעלה, והוא כפי אשר מצדו יתברך, שהוא באמת מופרש ומובדל ומאוד נעלה מכל עניני החילוקים ושינויים חלילה, רק הכל מלא אחדות גמור לבד בהשוואה גמורה, ומרומם מעל כל ברכה ותהלה, ואינו צריך להתברך ח"ו... ומצד בחינת השגתנו מציאות הכחות והעולמות, הוא נקרא ברוך כביכול, מצד התחברותו יתברך אליהם.75 הצורך שבמזיגת שתי הגדרת האל בכינוי "הקדוש ברוך הוא" מצביע על מלאותה של החוויה הדתית. הגדרת האל שמצדו אינה נותרת אזוטרית, והיא ממשיכה לפעם בכל חוויה דתית. האל כפי שהוא נתפס בעיני האדם, אינו חד גווני, בעל סגולות מונוליטיות כגון מוחלט, אינסופי, טרנסצנדנטי מחד גיסא, או רחום, חנון, רב כח, אל קנא מאידך גיסא. תפיסת האל היא כפולה שיש בה מזה ומזה. תפיסה רבת גוונים זו היא שמסבירה את עושר החוויה הדתית ואת עומקה. ברם, לא רק עושר יש בריבוי גוונים זה. הגדרה כפולה של כל ישות היא צורך אנושי מובהק הנובע מאופייה של התפיסה האנושית. חוויית הקיום האנושית היא דינמית, האנושית של האל (שם, עמי 143), ברם נראה מדבריו שהוא מפרש את הצמצום גם כאופן המהותי ולא רק האלגורי של התגלות האל לאדם. ראה שם, עמי 144. נפש החיים פרק ה, עמי קפז. וראה פכטר, שם, עמי 144. פכטר, שם, עמי 154. כן ראה ע' אטקס, לעיל הערה 68, עמי 37; ב' גרוס, לעיל הערה 68, עמי 145-144. לדברי ש' רוזנברג, לעיל הערה 68, עמי 362, הידע על העולם שמצדו נועד למסירת אינפורמציה בלבד ולא לתכלית מעשית. אפשר שכוונתו לומר שתכלית הידע הוא מתן מוטיבציה לתפקיד התאורגי של לימוד התורה. נפש החיים, פרק ה, עמי קפח.</page><page sequence="22">48 יוסף יצחק ליפשיץ ויש בה רצוא ושוב של יחסי סוביקט ואוביקט. התיאורים המונוליטיים הולמים מציאות סטטית. ואינם מצליחים לתאר את החוויה הדינמית של הקיום. הסוביקט לעולם אינו נתון בעולמו הפרטי, והוא מתיחס אל העולם הסובב אותו, ואז שב וחוזר אל עצמו, מעכל את חווייתו וחוזר לעולם הסובב אותו שנית. שיבה וביאה זו דורשות הגדרה כפולה של הקיום, את מה שמצדו ומה שמצד העולם. החוויה הדתית אף היא כחוויה בעלת ממשות ולא חוויה מדומינת, נחונה אף היא באותן סגולות של כל חווית קיום שיש בה מפגש עם העולם. האל איננו ישות מדומינת שמקומה בסוביקט בלבד, אלא היא עולה ממפגש של הסוביקט עם ישות שמחוצה לו. לפיכך, בחוויית מפגש עמו מתקיימות התכונות הדואליות המתקיימות בכל נקודת מפגש של האדם עם העולם. ר' חיים הוסיף וציין שתיאור העולם על ידי האדם באופן דיכוטומי זה של מצדו ומצדנו כאשר האדם נכנע להכרתו הסוביקטיבית אינו ראוי. לדעתו, בסופו של דבר האדם צריך להכיר במיזוג אחדותי של שתי הבחינות של מצדו ומצדנו. הוא מייחם את ההבחנות בין התפיסה הסוביקטיבית לבין התפיסה האוביקטיבית לשמות האל כאשר השם אלוהים מציין את האל שמצדנו, וה' — שמו המיוחד, הוא המציין את האל שמצדו. אולם שני שמות אלה צריכים להתאחד בסופו של דבר: וזהו שאמר הכתוב "כי ה' הוא האלוהים כו'"(דבר' ד לט). רוצה לומר, עם כי מצד השגתנו הוא נקרא בשם אלוהים, ומצדו נקרא בבחינת הוי"ה ברוך הוא, באמת הכל אחד "וה' הוא האלוהים וכו'".76 דברים אלה של ר' חיים הביאו את נחום לאם לקבוע שקיימת בסופו של דבר מציאות עליונה של קיום האל, קיום אינסופי, העומד מעל האבחנות שבין אור סובב ואור ממלא, ומעל האבחנות שבין מצדו ומצדנו. במציאות עליונה זו עומד האל באקוסמיות מוחלטת — האל קיים לבדו וכל מציאות אחרת טפלה לו. במצב דברים כזה, שבו האל עומד "באבסולוטיות השלימה והמבודדת שלו" בלי להתחבר לזולתו, אין מקום לדבר על ביטול אותו זולת.77 אולם לדעתי, קביעה זו מחמיצה את עיקר דבריו של ר' חיים, שכן אף כי דבריו מכוונים להדגיש את יחידתיותו האקוסטית של האל, הוא לא התכוון לומר שכאשר "הכל אחד" אין מקום לדבר על האל מצדו. למעשה לא התכוון ר' חיים לעסוק בביטול נקודת הראות של מצדו בלבד, אלא אף להדגיש אותה. הוא סייג אמנם את המבקש לחיות על פי השגה של האל כפי שהוא מצדו, כאשר האדם אינו מוכן לכך, אבל לדבריו אדם מצווה להתאמץ ולקבל על עצמו את הקביעה שאין עוד מלבדו. הוא אכן מפקפק ביכולת להשיג השגה שכזו אפילו כספקולציה, בעיקר משום שהאדם אינו יכול להתעלם מקיום המציאות. אך לדבריו, האדם מחויב להאמין שמתוך נקודת ראות כזו שמצדו, כל העולמות כולם בטלים אל האל, חרף ההשגה האנושית, זו שמצדנו, המקובעת כה עמוק שם, פרק יא, עמי קצט. נחום לאם, לעיל הערה 68, עמי 72. באופן זה קוראת תמר רוס, לעיל הערה 68, עמי 157-156, את דברי לאם, ואני מקבל את קריאתה. יש לציין שלאם מתייחס אל ההבחנה בין מצדו ומצדנו בהקשר של התחברות לעולם בלבד. הוא איננו עוסק בהבחנה זו בהקשר של תפיסה אוביקטיבית של האל. בהקשר כזה אי אפשר לדבר על מציאות עליונה על זו שמצדו, שהרי כל משמעות התפיסה ש מצדו היא התפיסה האוביקטיבית שיש בה אבסולוטיות שלימה.</page><page sequence="23">אובנתא דליבא ואינסוף: על המתח בין התפיסה הסוביקטיבית והאוביקטיבית של האל 49 בתפיסה האנושית. נמצא אפוא שאין מדובר במציאות עליונה של קיום האל כלל, אלא בהכרה משוכללת של האל המסוגלת להצהיר על קיומו שמצדו מתוך ההשגה שמצדנו. היכולת להשיג את תמונת העולם כפי שהיא מנקודת ראות אלוהית תלויה בהשגת מדת הענווה, שהיא היכולת לבטל לחלוטין את העולם וכל צד של תועלת או חשיבות שבו. הגעה למידת ענווה כזו מאפשרת הכרה ברורה באקוסמיות מוחלטת של האל. כל הכרה ואף הפחותה ביותר, בחשיבות של דבר מה מחוץ לאל, פוגמת בהשגה זו. לדעת ר' חיים, השגה מעין זו אינה בלתי אפשרית והיא תלויה במידת הענווה שמשה רבנו זכה לה, ומחמתה השיג את האלוהות "בחינת השם העצם המיוחד הוי"ה ברוך הוא".78 ר' חיים אינו מצפה שמידת ענווה כזו תזכה לחיקוי, ולדבריו "ולזאת המדרגה כשלימות, עדיין לא זכה אליה שום אדם זולתו מעת חטא אדם הראשון, וגם לא יזכה אליה שום אנש על יבשתא עד ביאת הגואל".79 אולם הכרה ברורה בנקודת הראות האלוהית, הכרה כספקולציה אינטלקטואלית, היא זו הנדרשת. לפיכך, המיזוג של שתי נקודות הראות, זו שמצדו וזו שמצדנו, מתחוללת מתוך מיזוג של תפיסה חווייתית ותפיסה ספקולטיבית. הדגשת יתר של התפיסה האוביקטיבית של האל היא זו שר' חיים מזהיר מפניה, משום שלהוציא ממשה רבנו, אין זו התפיסה השכיחה של האל. הנחלה לא זהירה של תפיסה זו עלולה להביא לפנתאיזם, שכדברי פכטר, הוא הדבר שר' חיים מוולוז'ין חושש מפניו. ברם, המיזוג נחוץ בסופו של דבר, על מנת להעניק לחוויית התפיסה של האל נופך של יראה ומסתורין, יסוד החסר כאשר נוכחת התפיסה שמצדנו בלבד. ו. סיכום — המזיגה של התפיסות בהיסטוריה הדינמיקה של התפיסה האנושית המאפשרת מזיגה של מספר תפיסות בה בשעה, נשענת על גמישות מסוימת של התפיסה. מעבר בין התפיסה הסוביקטיבית לאוביקטיבית מתחולל תמיד גם בפעילות קוגניטיבית יומיומית. אולם מזיגה זו אינה שומרת על מתח שווה ומשנה את משקלה בתקופות שונות במהלך ההיסטוריה. אם במשנת הגאונים הושם הדגש על התפיסה האוביקטיבית של האל, הרי שכעבור כתשע מאות שנה, במשנת ר' חיים מוולוז'ין, הושם הדגש על התפיסה הסוביקטיבית של האל. במחשבת רב סעדיה גאון נעשה שימוש בכבוד כישות ממצעת המשחררת את הבורא עצמו מכל הגשמה. כך גם בתורתם של גאונים אחרים נתפסו הדימויים האנתרופומורפיים כנובעים מתפיסה הסוביקטיבית על מנת לשחרר את האל כשלעצמו מכל הגדרה מגשימה. האל כשלעצמו הוגדר כישות טרנסצנדנטית, מופשטת ואינסופית. הגאונים חשו בצורך להתנצל על הדימויים המורפולוגיים של האל במסורת היהודית. ר' חיים מוולוז'ין, לעומת זאת, תפס את ההגדרה האוביקטיבית של האל כהגדרה שכמעט שאין לה רלוונטיות לאדם. האדם כישות גשמית נתון למגבלות גשמיות ותפיסתו מוגבלת ואינה יכולה להתמודד עם הגדרות אוביקטיביות ומוחלטות. האדם יכול אמנם לדעת שהגדרה האוביקטיבית קיימת, והוא יכול לפתח ספקולציות על הגדרה מעין זו, ואז תעניק ההגדרה עומק לחוויה הדתית, אך לעולם לא תהיה הגדרה הנובעת מהכרות בלתי אמצעית. 78 נפש החיים, פרק יג, עמי רב. 79 שם, פרק יד, עמי רד.</page><page sequence="24">50 יוסף יצחק ליפשיץ שוני זה בין תפיסות ביניימיות השמות את הדגש על התפיסה האוביקטיבית ובין תפיסה מן העת החדשה המדגישה את התפיסה הסוביקטיבית, איננו שינוי מהותי אלא שינוי של דגשים בלבד, והוא עולה בקנה אחד עם המעבר שחל במחשבה האנושית אל עבר הכרה בתודעה ובתהליכים סוביקטיביים. בסופו של דבר, לא השוני הוא החשוב אלא עצם ההכרה בתפקידן של שתי התפיסות בחוויה הדתית, במזיגתן ובדינמיות שהן מקיימות זו עם זו. זהו הצבע המיוחד של החוויה הדתית, של תפיסת האל כקרוב אל קוראיו ויחד עם זו כטמיר וכנעלם, שהחכמים בכל הדורות חתרו לתאר.</page></plain_text>