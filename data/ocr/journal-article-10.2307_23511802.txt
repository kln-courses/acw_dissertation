<plain_text><page sequence="1">י5זר£ יש לו דמות הגוף והנו גוף אביגדור־ויקטור הורוויץ Benjamin D. Sommer, The Bodies of God and the World of Ancient Israel, Cambridge, etc.: Cambridge University Press, 2009, xv + 334 pages. ISBN 978-0-521-51872-7 (GPB 45; $85, Hardback) "אין לו דמות הגוף ואינו גוף" - כך מתואר האלוהים בפיוט המפורסם "יגדל אלהים חי" שחיבר דניאל בךיהודה, דיין ברומא במאה ה־14-13 לספירה. פיוט זה המוכר היטב לכל יהודי מבטא בשירה את שלושה־עשר עקרי האמונה היהודית שמנה הרמב"ם (ר' משה בן מימין, 1204-1135) בפירושו למשנה (מסכת סנהדרין, מבוא לפרק חלק) ושזכו לניסוח תמציתי גם בפרוזה בשלושה־ עשר משפטי "אני מאמין" המופיעים בסידור התפילה בסוף תפילת שחרית. השורה הפיוטית מקבילה לעיקר השלישי - "שהבורא יתברך שמו אינו גוף (כלומר איננו גשמי) ולא ישיגוהו משיגי הגוף (כלומר לא ישיגוהו מאורעות הגופים כמו תנועה ומנוחה) ואין לו שום דמיון כלל". יוצא מכאן שהאלוהים הוא ישות בלתי חומרית, וכל תיאור שלו כאילו הוא אדם או כאילו יש לו אברי אדם ופעילות אנושית איננו אלא לשון דימויים בלבד ואיננו משקף את המציאות כהווייתה. אזכור האמונה בתפילה היומית של היהודים מעניק לה מעמד מעין קנוני ומחייב ביהדות, והרי יש לה גם תוקף הלכתי בזכות הופעתה במשנה תורה של הרמב"ם(ספר המדע, הלכות יסוד התורה פרק א). בספר החדש הנסקר כאן טוען בנימין ד' סומר שעיקר האמונה השלישי של הרמב"ם איננו משקף את אמונתם של רוב בני ישראל לא בימי קדם ואף לא במשך הדורות, וכבר מימי המקרא עד עצם ימינו האמינו רוב בני ישראל והיהודים שיש לאלוהים גוף. הווה אומר, אמונת הרמב"ם היא דעת מיעוט מאוחרת. ולא זו בלבד, אלא לפי רוב המקורות המשקפים את האינטואיציה הדתית של עם ישראל והיהודים לדורותיהם יש לאלוהים יותר מגוף אחד! (יש [148]</page><page sequence="2">יש לו דמות הגוף והנו גוף לו 'פירוד' בלשון הרמב"ם), אבל כל גופי האלוהים הם גוף אחד, כיוון שגוף האלוהים איננו ככל גוף אחר, אלא הוא נזיל, והאלוהים מתגלם פעם פה ופעם שם, ובכל פעם שהוא מתגלם במקום אחד הוא נשאר מגולם גם במקומות אחרים בלי שהתגלמות אחת גורעת מן האחרת. במבוא לספר, סומר אוסף מעט מן המקורות המקראיים (בעיקר מהתורה) המעידים בעליל שהאלוהים יש לו גוף. בעיני סומר "גוף"(body) הוא "דבר הנמצא במקום מסוים בזמן מסוים בלי להתחשב בצורת הגוף או בחומר שממנו הוא עשוי"(עמי 2), ואמנם הוא מוצא מקראות רבים המעמידים את האלוהים במקום מוגדר ובזמן מוגדר. ומכיוון שהימצאותו של האלוהים במקום אחד (מתהלך בגן, מופיע כמלאך וכוי) איננה מפחיתה מהימצאותו בעת ובעונה אחת גם במקום אחר(בשמים) ואיננה מבטלת אותה, יוצא שהגוף האלוהי נזיל. אם כן, מפתיע שסקירת הפרשנות למן הרמב"ם ועד למחקר החדיש מעלה ניסיונות חוזרים ונשנים להכחיש את גופו של האלוהים ולהציג את כל ההאנשה וההגשמה במקרא בדימויים. הגדיל לעשות הרמב"ם עצמו שייעד 70 פרקים בספרו מורה נבוכים (חלק אי, פרקים א־ע) לטיוח ההאנשה ולהסבר כל לשונות ההאנשה במקרא, ואחריו הלכו פרשנים וחוקרים רבים וטובים, בני ברית ושאינם בני ברית. עם זאת קמו כמה חוקרים בימינו הקוראים את התנ"ך כפשוטו ומודים שעל פי התנ"ך יש לאלוהים גוף. הפרק הראשון עוסק בנזילות האל בתרבויות המזרח הקדום כדי להראות את הדרכים השונות שבהן אל אחד היה מתגלם ביותר מגוף אחד. במסופוטמיה הייתה תופעה שסומר מכנה 'פרגמנטציה'(פיצול), היינו שאל מסוים המכונה בשם אחד ובעל אישיות (personality) אחת היה בעת ובעונה אחת אל אחד ואלים רבים. כך אשתר של ארבל ואשתר של נינווה - שניהם אשתר, וארד של כרבאל וארד של חלב - שניהם ארד. האלים המקומיים הם התבטאויות חלקיות של אל אחד. תופעה אחרת היא חפיפת הזהות בין אלים שונים(overlapping). כאן סומר מציין המנון ידוע לאל ננו־ת המזהה את חלקי גופו עם אלים שונים, והמנון למרדך המזהה את מידותיו עם אלים שונים. גם סיפור הבריאה הבבלי אנפה אליש מזהה את מרדוך עם אנלל ועם אא. כדי להסביר את הסינקרטיזם סומר פונה להגדרה של ilu (אל) שהציעה האשורולוגית ברברה פורטר, ולפיה ilu איננו אל במובן המקובל אלא 'תערובת של תופעות ומידות קרובות אך לא חופפות לגמרי שרק אחת מהן נחשבה לאישיות אלוהית'. ליד התופעות האלה הנוגעות לזהות האלים מצאנו שהאל הבודד גולם בריבוי התגלמויות גשמיות בבת אחת, היינו ביותר מגוף אחד. מצד אחד האל היה זהה עם תופעת טבע מסוימת, ומצד אחר היה זהה עם פסל או כמה פסלים. כך האל שמש(אל [149]</page><page sequence="3">אביגדור־ויקטור הורוויץ השמש) הוא החמה העוברת בשמים ומאירה את הארץ. אבל שמש התגלם גם בפסל שעמד במקדשו בעיר ספר (או בעיר לרם), ולמען הסר ספק החמה היא היא האל שמש, והפסל הוא הוא האל שמש. החמה וגם הפסל הם האל שמש בכבודו ובעצמו בלי שהאחד מפחית מן האחר. כדי להפוך את הפסל לאל ממש קוימו עליו טקסים מיוחדים - פתיחת הפה (pit pi} ורחיצת הפה (mis pi}. הטקסים האלה החיו או 'הולידו' את הפסל, הפכוהו לאל וגם ביטלו בדיעבד את כל החלק האנושי בהיווצרו. דברים דומים נמצאו גם אצל העמים השמיים המערביים. השם 'בעל' חל על כמה אלים מקומיים שהיו מזוהים זה עם זה. האל הנקרא 'בעל' במיתוסים האוגריתיים, והוא ככל הנראה בעל־הדד שפוצל לבעלים מקומיים רבים, וכל אחד מהם נעבד בנפרד. מלבד זה אלים אחרים מזוהים עם בעל על ידי הכינוי 'שם־בעל' או 'פן־בעל' (תנת־פךבעל בכתובות פיניקיות: עתרת־שם־בעל בכתבי אוגרית). האלים האלה זכו גם לריבוי גילומים גשמיים, והצורות הפיזיות השונות לא הפחיתו מאותו האל בשמים או על הר צפון. כך מצאנו מצבות המכונות ביתאל, סבן, sikkanum או צלם, שהם גילומים של אלים. גילום האל באחד החפצים החומריים האלה לא גרע מגופו השמימי של האל. סומר רואה בנזילות האל תופעה מיוחדת למזרח הקדום ושונה במידה ניכרת מתפיסה דומה לכאורה שרווחה ביוון הקלאסית. גם אצל היוונים היו האלים מגולמים בצורות פיזיות שונות ומגוונות, אך כאשר האל התגלם בגוף אחד, הוא לא נכח באותו הזמן בגוף אחר, וכך ריבוי הגופים איננו מקרה של נזילות אלא של הפיכת צורה ומטמורפוזה של גוף אחד. כמו כן הפסילים לא נחשבו גילומי אלים אלא התגלויות (hierophany) שנגעו בהן האלים. האל לא נמצא פיזית ביותר ממקום אחד בכל עת, והפסילים היו חדירות זמניות וחולפות של הכוח הנומינוסי לתוך עולם החול. הפרק השני עומד על תופעת הנזילות האלוהית בישראל העתיקה כפי שהיא מתבטאת בממצא האפיגראפי ובמקרא, בייחוד במקורות ס"א וס"י(JE) בתורה ובספרי נביאים ראשונים. עדות לפיצול ה'(פרגמנטציה) מוצא סומר בכתובות המפורסמות מכונתילת עג'רוד (מאה שמינית לפנה"ס) המזכירות את ה' תימן ואת ה' שמרן, שהן צורות מקומיות של הי. הוא מציע להרחיב את התופעה ולכלול גם את 'ה' בחברון', (שמ"ב טו 7) ואת 'ה' בציון'(תה' צט 2). דוגמה מובהקת לפיצול ה' מוצא סומר במלאכים שהוא משווה לאווטר (avatar) של הדתות ההודיות. לדעתו, מלאך איננו שליח עצמאי מפמליה של מעלה שה' שולח לשליחות מסוימת אלא חלק מה' עצמו הפועל בנפרד. וכמו במסופוטמיה אף בישראל גילמו את ה' בחומר, ובמקרה זה בעיקר בעץ [150]</page><page sequence="4">יש לו דמות הגוף והנו גוף ובאבן. סומר מפרש את אשרתיה(של ה') בכונתילת עג'רוד לא כאלה, בת זוגו של ה' כפירוש הרווח, אלא כסמל של ה' עצמו, כדעת המיעוט. ליתר דיוק הוא רואה באשרה התגלמות של ה' בצורת עץ כמו ביתאל ומצבה בין הכנענים והארמים. האלה אשרה(הנזכרת בתנ"ך פעם אחת לפחות - מל"א יה 19) נהייתה לחלק מה' כמו האלה הפיניקית תנת שהייתה 'שם־בעל', וכאשר גולמה אשרה בעץ, היא נהייתה להתגלמות ה' בצורת עץ. להתגלמות ה' בצורת עץ משווה סומר את הכינוי של ה' "שכני סנה"(רב' לג 16) ומציין שבשמות ג 2 ה' מופיע בלבת אש וכמלאך מדבר מתוך הסנה. מלבד גילום ה' בעץ אשרה הוא גולם גם באבני מצבה. על ידי משיחת המצבה יעקב הופך אותה למקום מגורים לאל כמו בטקס רחיצת הפה המסופוטמי שהפך את הפסל לאל. מלבד העצים ומצבות האבן יש גם מקרים בממלכת הצפון של עבודת ה' בצורת גילולים(פסלים) ומסכות וגם עגלי זהב (מל"ב יז 16-15,12). עוד ייתכן שה' נעבד בצורת מזבח או אפוד. משום מה סומר לא הזכיר כאן את גילום ה' בצורת פסל(אנתרופומורפי?) כמו שהיה בבית מיכה(שופי יה 30) ולא הזכיר את הצעתם של כמה חוקרים בימינו שהציעו שבמקדש ירושלים עמד פסל ה'(ראו לדוגמה in Search" ,H. Niehr of YHWH's Cult Statue in the First Temple", in: K. Van Der Toorn [ed.], The Image and the Book: Iconic Cults, Aniconism, and the Rise ,of Book Religion in Israel and the Ancient Near East, Leuven: Peeters 73-95 .1997, pp). אשר לנזילות ה' סומר מביא כתובים כגון בר' לא 13-11, שבו אומר מלאך ה' "אנכי האל בית אל אשר משחת שם מצבה", וכאן ה' הקורא לעצמו "האל" הוא מלאך וגם מצבה. התפיסה שה' מתגלם בעץ, במצבה ובאשרה רווחה בעיקר בצפון, וגם עגלי הזהב וכונתילת עג'רוד, שנוסד ככל הנראה על ידי נוסעים מן הצפון, מצטרפים לתמונה. הווה אומר, נזילות ה' היא רעיון צפוני בעיקר, אף כי לו סימנים גם ביהודה. בפרק השלישי דן סומר במקורות התורה שדחו את הרעיון של נזילות הי, כל מקור בדרכו המיוחדת. בתנ"ך בכלל מדובר על שם ה' ועל כבוד ה'. שם ה' הוא כינוי לה' וגם ה' עצמו. אם כן, הוא יכול להיות היפוסטזה(hypostasis) או האצלה של ה', והוא יכול להימצא בכל מקום. כבוד ה' הוא גם היוקרה של ה' (כבוד במובן המודרני של המילה) וגם יישות מוחשית המגלמת את נוכחות ה' בלי למצותו(שכינה בלשון חכמים). אבל במקור הדויטרונומי בתורה, ס"ד (D) ובעריכה הדויטרונומיסטית בנביאים ראשונים (Dtr) שם ה' הוא כינוי בלבד, ושימתו על בניין מסמנת נוכחות או בעלות אלוהית בלי שהוא התגלמות של ה' עצמו. שם ה' נמצא במקדש ומסמל תשומת לב אלוהית, ואילו הגוף היחיד של ה' עצמו נמצא [151]</page><page sequence="5">אביגדור־ויקטור הורוויץ בשמים ואיננו יורד משם. ה' מביט מן השמים ורואה משם, אך אין במקדש אלא שמו בלבד, וזה רק סימן לבעלותו על המקדש. יוצא אפוא שבתפיסה הדויטרונומיסטית גוף ה' איננו נזיל. ומאחר שה' איננו נזיל אי אפשר לגלמו בפסלים, במצבות ובאשמת, וכדי להדגיש את אחדותו אי אפשר לעבדו אלא במקום אחד בלבד פן יחשבו שהוא נזיל או מרובה. אם כן, שלילת מסורת הנזילות הביאה לדרישה לריכוז הפולחן. הקריאה המפורסמת "שמע ישראל ה' אלהינו ה' אחד"(רב' ו 4) מביעה את אחדות ה' ומצהירה שה' איננו נזיל ואיננו מתפצל. גם המקורות הכוחניים, ס"כ/ס"ק (H ,P), דוחים את מסורת הנזילות, אך בדרך הפוכה מזו של ס"ד. לפי המקור הזה(וספר יחזקאל המשותף להשקפותיו) יש לאלוהים גוף כמראה דמות אדם, והאדם הוא צלם ודמות הגוף הזה, והגוף האלוהי וההילה הזוהרת העוטפת אותו נקראים "כבוד". לפי ס"ב ירד כבוד ה' מהשמים במעמד הר סיני ונכנס אל המשכן, ושם הוא נשאר. גוף ה' איננו עשוי מחומר, ויש לראות בתפיסה הכוהנית אנתרופומורפיות בלתי חומרית (non-material anthropomorphism). גם גודלו של הכבוד איננו קבוע. האלוהים איננו כה גדול עד שהשמים ושמי השמים לא יכלכלוהו, כתפיסת הדויטרונומיסט(מל"א ח 27), אך גודלו גמיש. כבוד ה' מכסה את הר סיני, אך לצורך שכינתו בקרב עמו הוא מצטמצם ושוכן בקודש הקודשים של המשכן, שגודלו עשר אמות על עשר אמות. אחרי שנכנס ה' אל המשכן הוא איננו יוצא ממנו אלא לצורך מסע ממקום למקום. ה' מופיע תמיד במשכן ולא מחוצה לו ואיננו חוזר לא להר סיני ולא לשמים (אך השווה יחזקאל ח־יב המספר על הסתלקות הכבוד מהמקדש). סומר משווה את עשיית המשכן וכניסת הכבוד לתוכו לטקס רחיצת הפה mis pft) המסופוטמית המכניסה את האל אל הצלם (עמי 74). בפרק הרביעי בוחן סומר את היחס בין התפיסות השונות של גופי האלוהים לתפיסות המקבילות של מקומות קדושים, כיוון שהשניות גזורות מהראשונות. הוא מוצא כאן שלוש תפיסות שונות: של ס"א, של ס"ב ושל ס"ד. ס"א מספר על אוהל מועד שעמד מחוץ למחנה, ואליו יצא אדם לדרוש את האלוהים. עמוד הענן היה יורד אל פתח האוהל, והי היה מדבר עם האדם שבתוך האוהל. ס"ב מעמיד את משכן אוהל מועד במרכז המחנה, כבוד ה' נמצא בו דרך קבע, בנייתו נחשבת שיא של בריאת העולם, ומשם ה' קורא למשה כדי לדבר אתו. שתי התפיסות המנוגדות חופפות לכאורה את שתי האידיאולוגיות של הדת שתיאר חוקר הדתות J.z. Smith, שהן השקפה לוקטיבית ושואפת למרכז (locative, centripetal) מחד והשקפה אוטופית ובורחת מהמרכז [152]</page><page sequence="6">יש לו דמות הגוף והנו גוף (Utopian, centrifugal) מאידך. לפי סומר, לס"כ ראייה לוקטיבית, ואילו לס"א ראייה אוטופית. ס"ב מבחין הבחנה חדה וחלקה בין המרכז ובין השוליים, וגוף האלוהים האחד והבלתי ניתן לחלוקה לעולם יהיה במרכז, ואילו ס"א רואה בכל מקום מרכז אפשרי אם יהיה שם הגוף האלוהי, ואפשרות זו קיימת אם גוף האלוהים נזיל. לאידיאולוגיה הלוקטיבית היה תקדים ב"תיאולוגיה של ציון־ צבאות"(מונח של החוקר השוודי Tryggve Mettinger), שקשרה את ה' לארון שהיה תחילה בשילה ולאחר מבן במרכז ארץ ישראל, בירושלים, ושם היה אמור להישאר לעד. אבל התיאולוגיה הכוהנית שונה מתיאולוגיית ציון־צבאות, שלפיה המרכז נע. סומר קורא לתפיסה זו locomotive, והיא פשרה בין השיטה הלוקטיבית לשיטה האוטופית שלפיה ה' תמיד נמצא במרכז, אך המרכז נע ממקום למקום. הפשרה משתקפת במונח הכפול של ס"כ "משכן אהל מועד"(ואולי סומר היה צריך מלכתחילה לוותר על המונח "לוקטיבי" שקיבל מסמית, כיוון שבסופו של דבר הוא משנה אותו). השניות מתבטאת גם בצורת המבנה המצרפת ארכיטקטורה של מקדש שלמה בירושלים עם אוהל. לדעת סומר, לפי שיטת ס"ד והאסכולה הדויטרונומיסטית ה' מעולם לא ירד מן השמים, אין אוהל מועד כמוקד להימצאות האלוהים, וגם המקדש איננו בית שבו הוא נמצא, ובזה שיטות אלה שונות לחלוטין מן האחרות. גם הארון שהוא מוקד לנוכחות אלוהית בס"ב ובתיאולוגיה של ציוךצבאות הוא רק כלי לאכסון לוחות הברית אצל ס"ד. אשר לירושלים, אמנם היא עיר קדושה שנבחרה על ידי ה' אולם איננה מקום שכינתו, שהרי ה' יושב בשמים. הפרק החמישי ממשיך את הדיון במרחב הקדוש. אבל כאן מתמקד סומר בסיפורים על ראשית קדושתם של המקומות הקדושים ועל עמדת הסיפורים האלה כלפי הנוכחות האלוהית. בשביל ס"ב הזמן החשוב ביותר בתולדות העולם היה ימי חנוכת המשכן, שבסופם ה' נכנס אל המשכן. רק בכלות מלאכת המשכן הושלם מעשה בראשית, וההיסטוריה החלה מחדש. הימים האלה היו צריכים להיות ימי שמחה אך נסתיימו באסון נורא - מותם של נדב ואביהו. אך למה? בדי להשיב על שאלה זו פונה סומר תחילה לסיפורי ראשית במקורות ס"י/ס"א. הוא מוצא שבכל סיפור ראשית נכלל גם גירוש או הגליה: למשל, אדם וחוה מגורשים מגן עדן, אברם גולה מארצו וממולדתו(ובהגיעו לארץ מיד הוא גולה למצרים), משה מתחיל את פעילותו ומיד בורח למדיין. גירוש והגליה מערערים את המושג של מרכז, כיוון שהמרכז נהפך אחרי הגירוש לשוליים, ומה שהיה שוליים לפני ההגליה נהיה אחריה למרכז. לדעת סומר, השניות הזאת ביחס למרכז ושוליים [153]</page><page sequence="7">אביגדור־ויקטור הורוויץ מתבטאת גם בסיפור חנוכת המשכן. גן עדן הוא מקום נפלא, אך הוא מקום אלוהי ואיננו המקום הטבעי לאדם, ויש לגרשו ממנו. גם המשכן הוא מקום לנוכחות אלוהית אך איננו מתאים לבני אדם לרבות כוהנים, ויש להרגם. ולא זו בלבד, אלא המשכן גם איננו מתאים לה' עצמו, שהרי הוא נאלץ להצטמצם כדי לשכון בו ובצמצום סכנה. בסופו של דבר האלוהים מתפרץ ופוגע בכוהנים. אם מצרפים את האופי הלוקומוטיבי של נוכחות ה' במשכן(מרכז נע) עם האסון שקרה ביום חנוכתו יצא שלדעת ס"כ ה' נמצא בגלות כאשר הוא שוכן במשכן, היות שמקומו הטבעי הוא בשמים. בפרק האחרון פונה סומר לדתות הבתר־מקראיות, היינו היהדות לזרמיה והנצרות לכנסיותיה, ועוקב אחר התפתחות שתי המסורות - הנזילות האלוהית והאחדות האלוהית. בפרק הזה מודה ומודיע סומר שהוא כותב לא כחוקר מנותק וניטראלי המסתפק בחקירת המקורות העתיקים והתפתחותם ההיסטורית אלא כיהודי דתי ומאמין הרוצה ללמוד מהתנ"ך ולהיעזר בו בעיצוב אמונתו האישית. כאן נהפך מבקר המקרא לתיאולוג מקראי יהודי. המסורות הנוגדות את הנזילות האלוהית הן שעיצבו את התנ"ך בצורתו הנתונה, משום שהתורה נערכה על ידי סופרים כוהנים, ואילו ספרי נביאים ראשונים נערכו על ידי האסכולה הדויטרונומיסטית. ספרי דברי הימים ועזרא ונחמיה מתבססים על החיבור ההיסטורי הדויטרונומיסטי אך בפרספקטיבה כוחנית. שתי האסכולות האלה - ס"ד וס"ב, השפיעו גם על ספרות הנבואה, בייחוד ירמיה(דברים) ויחזקאל(כוהני). יוצא שהקורא התמים עשוי לקרוא את המקורות הדוגלים בנזילות האלוהים לאור המקורות הדוחים תפיסה זו. ועם כל זה מסורת הנזילות לא נעקרה ולא נמחקה, וקולה עדיין נשמע. הישארותה של מסורת הנזילות מאפשרת ואף מזמינה (ומחייבת) את הקורא התיאולוג ללמוד גם ממנה. לא זו בלבד, אלא מתברר שמסורת הנזילות לא נעלמה ולא דעכה על אף עטיפתה במסורות שדחו אותה. בכתבי חז"ל נהפך הכבוד של ס"ב לשכינה. כמו כבוד הזוהר ששכן במשכן יש טקסטים המדברים על זיו השכינה וגם מגבילים את הימצאותה למקומות מוגדרים. לעומתם טקסטים אחרים מדברים על שכינה הנמצאת בד בבד ביותר ממקום אחד. ויש ששכינת ה' מדברת עם ה' ללמדנו שהשכינה היא ה' וגם נפרדת ממנו. בתרגום יונתן בן עוזיאל מימרא של ה' היא ה' עצמו וגם ישות נפרדת. מסורת הנזילות מתחזקת עוד בספרות המיסטית והקבלית. בין בעלי הקבלה יש שרואים בעשר הספירות ישויות נפרדות מה'. הן נמצאות ביקום, ואילו ה' עצמו מחוץ ליקום. אך מקובלים אחרים רואים בהן חלקים אינטגראליים במהות האלוהית. בטקסטים מסוימים ספירות שונות מתייחסות זו לזו ואפילו מקיימות [154]</page><page sequence="8">יש לו דמות הגוף והנו גוף יחסי מין כאילו הן ישויות נפרדות, אך הן נחשבות באותה עת חלקים באחדות האלוהית. לפי קבלת האר"י, הגוף האלוהי התפצל להתגלמויות קטנות ברגע של בריאת העולם(המפץ הגדול!) והתוצאה היא שהאלוהים הממשיך להתקיים בשמים נמצא גם באתרים מוגדרים על הארץ. לדעת סומר, הקבלה מחזירה את היהדות לשלב הקדס־דויטרונומי של האמונה, שבו הגוף האלוהי הנזיל התגלם במצבות, באשרות ובצלמים. מסורת הנזילות של המקרא והמזרח הקדום יש לה המשך מובהק בתפיסת השילוש של הנצרות, ולראיה מביא סומר את הפרשנות הנוצרית לסיפור אברהם ושלושת המלאכים(בר' יה). עם זאת בברית החדשה עצמה צץ ומופיע סוג חריג של דגם הנזילות, ובו האלוהים חופף יצור אחר חפיפה חלקית. אשר לגישות המקראיות הדוחות את מסורת הנזילות, לדעת סומר הנצרות הפרוטסטנטית ממשיכה את ס"ד, כיוון שאצלה הכנסייה איננה בית לאלוהים, ואילו הנצרות הקתולית ממשיכה את ס"ב. אך בתפיסתה על הלחם הקדוש(Eucharist) היא ממשיכה את ס"א ואת מסורת הנזילות. אם כן, הנצרות לזרמיה ממשיכה מסורות מקראיות אמיתיות ומושרשות, ובזה מוצא סומר מעין 'הכשר' למקצת האמונות הנוצריות. ליתר דיוק, האמונה שיש לאלוהים גוף ארצי וגם התגלמות שמימית היא אמונה יהודית שורשית וכשרה למהדרין! האמונה היחידה שהתקבלה בנצרות ונדחתה במקרא היא האמונה המיתולוגית באל המת והקם לתחייה. ואולם דחיית ס"ב על ידי הנצרות בגלל אופיו הלגליסטי איננה מוצדקת, כיוון שכמו הנצרות המקלה את התקרבות האלוהים לאדם על ידי גילום האלוהים בגוף (ישוע הבן) כך ס"ב מאפשרת את התקרבות ה' לעולם על ידי בניית המשכן, מקום כבודו. לבסוף פונה סומר לשאלה אילו אספקטים של האלוהים היהודי המודרני עשוי או מוכרח לראות בעזרת מסורת הנזילות? מצד אחד גילום האלוהים מביא את היהודי להכיר בחשיבות מצוות מעשיות וקיום החוקים, בייחוד שבת, שבה מחקה האדם את מעשה האלוהים הבורא. מצד אחר הדגשת הגוף האלוהי והימצאותו במרחבים מוגדרים כרוכה בהכרה במרחב קדוש ומקומות קדושים וארץ הקודש. אבל הקשר בין האלוהים ובין מקומות מסוימים איננו קשר בל יינתק, כיוון שהאלוהים יכול גם להסתלק מהם, ויוצא שקדושת מקום(לרבות הר הבית) היא קדושה חולפת וארעית או קדושה פוטנציאלית אך לא תמיד קדושה בפועל. אפשר להניח שתפיסת הנזילות קרובה לפוליתיאיזם כיוון שהאלוהים נמצא במקומות רבים. אבל לדעת סומר, זאת התפיסה המונותיאיסטית הבולטת בתנ"ך ומאפשרת כמה דברים רצויים ביחס בין האלוהים לאדם. הנזילות מאפשרת [155]</page><page sequence="9">אביגדור־ויקטור הורוויץ לאלוהים להיות בכל מקום ולהתערב באופן אנושי עם האדם בלי להיות מוגבל לאותו המקום. מספר הגופות של האלוהים הוא בלתי מוגבל, ואלוהים כזה יכול גם להשתנות ועל ידי זה להתקרב לבני אדם ולחפשם (אברהס־יהושע השלי). גוף אלוהי נזיל הוא גוף חליק, אבל חליקותו איננה מפחיתה מגדולתו ומהימצאותו בכל מקום, כיוון שהיא אינסופית. הגוף הנזיל של האלוהים איננו דומה לשום גוף אחר ולכן איננו נתפס והוא בלתי מובן, אבל הוא עיש לאנושות, והאדם יכול לבוא עמו בדברים(בובר). בסופו של דבר דגם הנזילות מחליף את האל הנמצא בפועל בכל מקום ובכל עת באל העשוי להתגלם בכל מקום ובכל עת, והתוצאה של שניהם אחת - omnipresence. הספר נחתם בנספח על מונותיאיזם ופוליתיאיזם בישראל העתיקה ובמקרא. סומר מאמץ הגדרה 'רחבה' של מונותיאיזם - אמונה באלים רבים, אבל עבודה של אל אחד שכל הסמכות בידיו אף על פי שיש אלים זוטרים ודמויות שמימיות אחרות הסרים למרותו, ושפונים אליהם להיות מליצי יושר לפני האל הראשי. אף על פי שהתנ''ך מתאר את בני ישראל כעובדי אלילים, הרי הדת הישראלית העתיקה כפי שהיא מתגלה בממצא הארכיאולוגי והאפיגראפי הייתה מונותיאיסטית. באונומסטיקון הישראלי הקדום לא נמצאו שמות בעלי מרכיבים אליליים מובהקים, וגם בממצא האיקונוגראפי אין ייצוגים של אלים זולת ה' (המיוצג על ידי גלגל מכונף). רק הכן הפולחני מתענך מעיד ככל הנראה על עבודת האלה אשרה לצד ה', ומכאן שאולי בתקופה קדומה ביותר עבדו גם את האלה(סומר דוחה את זיהוי אשרה בכונתילת עג'רוד עם אלה). אשר לתנ"ך עצמו, סומר מוצא בו אמונה מונולאטרית־מונותיאיסטית (monotheistic monoiatry), היינו אמונה באלים רבים אך ייחוס כל כוח מהותי לה' לבדו. הווה אומר, מצאנו בתנ"ך אלים אחרים, בני אלים, בני אלוהים, קדושים, פמליה של מעלה וכיוצא באלה, אבל כולם סרים למרותו של ה', ואין להם כוח עצמאי ואינם פועלים לבדם, אינם מורדים בה' ואינם מתחרים בו. אולי הם אלים בשם, אך בפועל הם חסרי כוח וכאילו אינם קיימים. בסופו של דבר שלא ככל שאר הדתות מהמזרח הקדום, רק ה' נחשב אל יחיד בורא עולם ושולט בו לגמרי. ספרו של סומר הוא ניסיון אמיץ ומוצלח לכרוך יחד קריאה ביקורתית וספרותית של התנ''ך, מחקר השוואתי המתבסס על טקסטים עתיקים וממצאים ארכיאולוגיים וגם תולדות הדתות. הספר גם עשיר ומלומד ומגלה בקיאות בחקר המקרא, בפרשנות היהודית מימי חז"ל ועד ימינו ובחקר המזרח הקדום. הכתיבה ברורה, ידידותית ומרתקת, ויש בה גם קצת הומור (עמי 194 הע' 143; עמי 259 הע' 1). במקום אחד סומר כותב בשפה אינקלוסיבית ומדבר על [156]</page><page sequence="10">יש לו דמות הגוף והנו גוף המתפללת בלשון נקבה (עמי 148, פסקה עליונה). אך הוא איננו נקי לגמרי ממעידות, ובמקום אחד הוא מזכיר את הארכיאולוג 'רז' בשמו הפרטי והכוונה לרז קלטר(עמי 264 הע' 40). מלבד הנושאים והטיעונים שהזכרנו בגוף הרשימה הזאת הספר כולל דיונים פרטניים בפרשיות אחדות, כגון סיפור שלושת המלאכים(בר' יה), סיפור הארון (שמ"א ד-0 וקריאת שמע(רב' ו 4). כל דיון מאלף בפני עצמו. המעבר ממחקר פילולוגי והיסטורי 'אובייקטיבי' ומנותק לתיאולוגיה ואף להטפה המדברות אל הדורות, בייחוד לדור הנוכחי, הוא דבר שבשגרה אצל חוקרים נוצרים אך נדיר מאוד אצל היהודים (כל שכן ישראלים) הנוטים להפריד בין חקר התנ"ך ובין יהדות הלכה למעשה ותיאולוגיה יהודית שלומדים ממקורות חז"ל. בתכונה זו מצטרף סומר לחוקרים כמו ג'ון לוינסון בארה"ב ומשה גרינברג ז"ל בארץ. סומר מכריז על עצמו שהוא יהודי דתי אך איננו נרתע מביקורת המקרא ותוצאותיה, ומסקנותיה הן נר לרגלי אמונתו. יש לציין שמהשימוש הרב במילה sensitivity מתברר שהוא רואה בתנ"ך ביטוי לא להתגלות אלוהית היוצאת מהאלוהים אלא לרגישות דתית של עם ישראל שמקורו באדם(כמו שהוא רואה במקורות זרים ביטויים לרגישות דתית של נכרים). עוד קו המאפיין את הספר(בייחוד הפרק האחרון) הוא שלפי סומר חידוש אמוני איננו מבטל אמונה קודמת ואין צורך להרמוניזציה בהסקת מסקנות תיאולוגיות ובהסקת לקח דתי. נדמה לי אפוא שהספר יזכה לאהדה רבה בבית מדרשם של חסידי אברהם־יהושע השל, יוחנן מופס, מרדכי קפלן ומרטין בובר. רעיון הנזילות האלוהית, שהוא התיזה המרכזית והחידוש העיקרי של הספר, הוא רעיון מעניין, והשימוש בו עוזר לסומר לגלות פנים חדשות בתורה ואף לחשוף הבדלים חשובים בין המקורות של התורה והתיאולוגיה הסגולית של כל מקור. אך יותר מזה, בקריאת תיגר על התיאולוגיה של הרמב"ם שהושרשה בפרשנות ובמחקר הספר פותח דיון מחודש בשאלה הבסיסית בדבר מהות האלוהים בתפיסה המקראית ובדתות שיצאו ממנה. המקרא מרבה לתאר את האלוהים ואת מעשיו אך איננו מגדיר אותו אלא משאיר את השאלה הזאת לפילוסופים ולתיאולוגים. במילים אחרות, כולנו יודעים מי האלוהים ומה מעשיו, אך לא ידענו מהו האלוהים. אצל הרמב"ם הוא "מצוי ראשון" ומלבד זה אי אפשר לדעת עוד. והנה בא סומר ואומר שהוא 'גוף', ומכאן שכל השאר ניתן לדעת. אבל אם רמב"ם אומר על ייחוד ה' "שאין ייחוד אחר כמותו בעולם", יאמר סומר "אין גוף אחר כמוהו בעולם". יש בזה מחלוקת תוך הסכמה. עם כל זה הספר משאיר כמה שאלות למחשבה נוספת, וכאן אמנה אחדות מהן: [157]</page><page sequence="11">אביגדור־ויקטור הורוויץ 1) סומר מגדיר "גוף": something located in a particular place at a particular time, whatever its shape or substance. יוצא מכאן שגוף יכול להיות גם דבר מופשט בלי חומר ובלי צורה. אם כן אפשר שכאשר 'גוף' כזה נכנס לפסל אנתרופומורפי הוא ייטמע ויידמה לחומר של הפסל, ילבש את צורת הפסל וייעשה זהה ובלתי נפרד מהפסל, אך כאשר נכנס למצבה הוא לא ייטמע באבן אך יישאר מופשט ובלי צורה ועדיין בלי חומר, והמצבה תישאר הבית של האל ותו לו בלי שנהפך לגוף האל (כטענת סומר). ודוק! כאשר סומר משווה את עשיית המשכן לקיום טקס 71~mis p1 (עמי 74) , האם יוצא מכאן שהמשכן עצמו נהפך לגוף האל? אמנם יש לזה תקדים במקדשים המסופוטמיים, שלפי השמות השומריים שלהם זוהו עם האלים שישבו בהם (כך תורקילד יעקובסן), אך סומר לא הזכיר את האפשרות הזאת. אך הלכה למעשה המשכן נותר רק כלי אכסון לכבוד ה' בלי להיהפך בעצמו לאל ואין סיבה לחשוב אחרת. 2) סומר מקבל את דעת המיעוט בעניין האשרה של כונתילת עג'רוד ומסביר אותה ככלי פולחן ולאחר מכן מסביר אותה כסמל של ה' דווקא ולא של אלוהות אחרת. אבל הוא לא טרח להפריך את הצעתו של ר"ס הם שאומצה לאחרונה גם על ידי נדב נאמן, ש'אשרתה' אין פירושו ''האשרה שלו" אלא השם האלוהי Asherata. אם הס ונאמן צודקים, הרי אין סיבה שלא לראות באשרתה של עג'רוד אלה. ואם לא צדקו, הרי לדעתי מוטב לפרש אשרתה כמקום קדוש או מקדש, כמו esirtu באכדית, על סמך טקסטים אכדיים המצרפים בברכות שם של אל ושם מקדשו, ואכמ"ל. 3) בעמי 51 סומר מפרש את 12 המצבות שהקים משה (שמי כד 4) ואת 12 האבנים שהקים יהושע (יהו' ד 20) כהתגלמויות של ה'. נדמה לי שמומר נסחף פה אחרי התיאוריה שלו, ולדעתי קל הרבה יותר לראות באבנים התגלמויות של י"ב שבטי ישראל דווקא, וכאן יש להזכיר שגם במסופוטמיה ייצגו בני אדם את עצמם בצורת פסילי אבן שהעמידו בבתי המקדש לפני האלים לייצגם דרך קבע ולהתפלל במקומם. ואולי יש להשוות את המצבות מחצור שעליהן חקוקות ידיים פרושות(בתפילה). 4) בדיון על המשך מסורת הנזילות בקבלה מעיר סומר שבמובנים רבים מחזירה הקבלה את היהדות לשלבים הקדמ־דויטרונומיים בהתפתחותה (עמי 132). הערה זו מעוררת את התמיהה על שלא הזכיר את המאמר המפורסם של סימו פרפולה על העץ הקדוש האשורי ומקור המונותיאיזם היהודי והפילוסופיה היוונית המוצא בדת האשורית את שורשיו של אילן הספירות הקבלי(S. Parpola, "The Assyrian Tree of Life: Tracing [158]</page><page sequence="12">יש לו דמות הגוף והנו גוף the Origins of Jewish Monotheism and Greek Philosophy", JNES 161-208 .52 [1993], pp), שהוא לדעת סומר דוגמה מובהקת לפיצול גופו של האלוהים ודגם הנזילות. 5) בנספח על המונותיאיזם טוען סומר שאין מתנגדים לה' בדרי מעלה, ובזה סימן לעליונות הבלעדית של ה' וניגוד למיתוסים כגון אנפה אליש או עלילת בעל, שבהן אלים זולת האל הראשי מתחרים על ראשות הפנתיאון, אך לא הזכיר את הילל בן שחר(יש' יד 14-12) המורד בה'. 6) החיסרון הגדול שחשתי בספר הוא היעדר דיון שיטתי באנתרופומורפיות. הספר מוקדש כולו להגשמה ולא להאנשה, ואף האנציקלופדיה המקראית מזהה את המושגים, אך לדעתי יש להפריד ביניהם ולייחד האנשה לאנתרופומורפיות, וההגשמה תציין גילום בחומר(corporeality). והנה התנ"ך מלא כרימון באזכורים לאברי גופו של ה', לרבות ראש(יש' נט, 17; ת' ז), שער(ת' ז), פנים, עיניים, אישון עין, בבת עין(זב' ב, 12), עפעפיים (תה' יא, 4), אף, פה, שפתיים (תה' פט, 35), אוזניים, עורף (יר' יח, 17?), אחוריים, זרוע, יד, ימין, כף יד, אצבע, שעל, זרת (יש' מ, 12?), מותניים, רגליים (שמי כד, 10; חב' ג, 5). מלבד מראות ה' כאדם ואזכורים של חלקי גופו הוא מתואר בתפקידים אנושיים מוגדרים ומגובשים. הוא לובש בגדים או מדים, נושא כלים שונים, יושב על מושב ורוכב על מרכב וחי חיי יוס־יום בבית מהודר ומרוהט, והכול בהתאם לתפקידו באותו רגע. ה' מתואר לעתים כמלך יושב על כיסא מפואר ולובש בגדי מלכות. מצאנו אותו גם כאיש מלחמה נושא נשק, לובש שריון ורוכב במרכבה. פרק כג בתהלים, "ה' רעי לא אחסר", מתאר אותו כרועה צאן המחזיק בשבט ומשענת. אי אפשר לצפות שסומר ידון דיון שיטתי בכל החומר הזה כיוון שזה יצריך ספר נוסף אם לא יותר מזה, אבל היה מקום לרמוז לקשר בין התיאורים האלה ובין גופי האלוהים שנידונו. ליתר דיוק, באיזה מרחב ובאיזה אופן מתגלם ה' בגופים האלה? כאשר ה' מתואר כלוחם רוכב ענן, מפזר ברקים ורעמים וגורם רעידת אדמה. האם תופעות הטבע המוחשיות הנראות לעין נחשבו התגלמויות של ה' וגופו? האם סופת רעמים או רעידת אדמה הן התגלויות של גוף האל? כמו כן האם אזכורים לעיני ה' ולבו בדברים יא 12, ומלכים א' ח 28; ט 10; או פי ה' וידו במלכים א' ח 24 הם דימויים בלבד להשגחת ה', או שמא הם תיאורים של גוף ה' וראיה נוספת שגם האסכולה הדויטרונומית רואה באלוהים גוף כגוף אדם ולא מופשט(ראו עמי 64 בעניין האפשרות הזאת העולה מדברים ד 16-15)? [159]</page><page sequence="13">אביגדור־ויקטור הורוויץ 7) המונח המרכזי בספר הוא fluidity שתרגמתי כאן 'נזילות'. האם מונח זה הוא המתאים ביותר לתאר את התופעה הנדונה? בחומר נוזל יש רציפות פיזית בין מקור הנזילה לשאר הזרם(יצוק בלשון מגילות מדבר יהודה). התופעה הפיזית הקרובה ביותר לתופעה התיאולוגית שסומר מציג היא התחלקות(fission) או budding כמו בשמרים. לסיכום, ספרו החדש של בנימין סומר הוא תרומה גדולה לחקר הדת המקראית ומופת למחקר השוואתי החובק תקופות שונות שאינן נלמדות יחדיו תמיד. אין ספק שיקומו חולקים על חלקים ממנו ואולי על הספר כולו, אך אין ספק שהספר רציני ויעורר עניין רב אצל אנשי מקצוע וגם אצל קוראים משכילים הרוצים לדעת את האלוהים. סומר התמנה זה עתה לפרופסור בסמינר התיאולוגי היהודי האמריקאי (Jewish Theological Seminary of America) בניו־יורק — בית המדרש לרבנים של התנועה הקונסרבטיבית. נדמה לי שיש מקום להניח אפוא שהספר משקף לא רק את ההשקפות האישיות של המחבר אלא גם את התיאולוגיה המקראית שילמדו פרחי הרבנות הקונסרבטיבית בשנים הבאות, ותפיסת האלוהים המוצגת בו לא תוגבל לשיח האקדמי המנותק אלא תיהפך לחלק מהעולם הרוחני של יהודים רבים בארצות הברית ובעולם. [160]</page></plain_text>