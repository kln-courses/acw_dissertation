<plain_text><page sequence="1">STUDI IL LIBRO «SUGLI DÈI» DI PROTAGORA * di Olof Gigon SUMMARY. Assuming as a working hypothesis the remarkable influence of Protagoras' theology on later thinkers , this essay starts by checking the IVth Century legendary tradition about the sophist's life and his work On the gods; then it analyses fr. 4 D.-K., which shows that the book was concerned with (Î) proofs pro and contra the existence of gods and (2) problems arising from their outer form (idea). The final issue was an aporetic one . As for (1), some Protagorean arguments can be traced through texts of Aristotle and Carneades (in Cicero); as for (2), Cicero and Sextus Empiricus offer aporetic arguments about anthropo- morphism which may go back to Protagoras himself and which may explain Democritus' and Epicurus' attempts in order to reconcile philo- sophy and traditional religious views. Nella schiera di avversari di Socrate che Platone nei dialoghi suole indicare come « sofisti », Protagora è il solo del quale posse- diamo una biografia in Diogene Laerzio (IX 50-56). Ciò non dipende tanto dal fatto che egli fu notoriamente il primo e probabilmente il solo, almeno per la sua generazione, a chiamarsi espressamente « so- fista » *, mentre Gorgia, nell'omonimo dialogo (449A) 2, si definisce « retore », che dal punto di vista del metodo indica il peithein e dal punto di vista pratico l'attività nell'ambito dei tre poteri politici (Gorg. 452 E, dove la contrapposizione con Protagora risulta chiara- mente), quanto dal fatto che in una certa tradizione Protagora fu considerato discepolo di Democrito e perciò la sua biografia poté es- sere agganciata a quella di Democrito. È caratteristico del modo di lavorare di Diogene Laerzio che questa circostanza, decisiva per l'in- serimento di Protagora nel sistema delle scuole filosofiche, venga ad- * Traduzione dal tedesco di Fernanda Decleva Caizzi. 1. Cfr. Plat. Prot. 317 BC, 348 E-349 A; Theaet. 167 C. 2. Cfr. Meno 95 BC, dove il rifiuto dell'appellativo 'sofista' è decisamente implicito. Rivista di storia della filosofia n. 3, 1985</page><page sequence="2">420 Olof Gigon dotta incidentalmente solo in IX 53. Tra le numerose cose che Prota- gora per primo avrebbe introdotto e scoperto (la parola prõtos ricorrere nella biografia non meno di nove volte) figura anche un dispositivo che permetteva di portare agevolmente carichi difficili. In particolare, egli sarebbe stato facchino di professione, finché un gior- no Democrito si accorse dell'invenzione del giovane, ne comprese l'ingegno e lo prese con sé come discepolo. Ci imbattiamo così nel primo enigma di una biografia anche altrimenti ricca, come si vedrà, di tratti peculiari. Secondo Diogene Laerzio la storia è stata raccontata per la pri- ma volta da Aristotele nell'opera Dell'educazione e successivamente ripresa da Epicuro nell'epistola Sulle occupazioni , dove si precisava (Diog. Laert. X 8, Athen. VIII 354 C) che Protagora, divenuto se- gretario di Democrito, avrebbe (contemporaneamente?) impartito l'in- segnamento elementare nei villaggi intorno ad Abdera (o in un deter- minato villaggio); di qui avrebbe avuto inizio la sua attività di sofi- sta. In considerazione di ciò Epicuro deve averlo espressamente chia- mato « imparatardi ». In difesa di Protagora un autore non identifi- cabile ha messo in campo uno scritto protagoreo a noi altrimenti i- gnoto, il Grande Discorso , in cui si afferma con forza che bisogna cominciare ad apprendere da giovani 3. Appare subito evidente che la storia rovescia la relazione cro- nologica tra i due filosofi. Lo stesso Diogene Laerzio osserva nella biografia di Democrito (IX 42) che egli nei suoi scritti aveva citato tra gli altri anche Protagora di Abdera. A conferma di ciò si pos- sono addurre Plutarco (Adv. Col . 1109 A) che rinfaccia a Colote il fatto di ignorare completamente quanto spesso ed accuratamente De- mocrito polemizzasse contro Protagora, e Sesto Empirico (Adv. log. I 389), il quale afferma che Democrito e Platone avevano combattuto Protagora con lo stesso argomento della peritropë (il che rende acuto il problema della dipendenza di Platone da Democrito per l'intero passo di Theaet. 152 A-183 C). Protagora è dunque certamente più anziano di Democrito e anche oltre occorrerà chiedersi più volte in che misura le sue tesi possano aver influenzato, in positivo o in ne- gativo, l'atomista. Rimane un mistero come si sia pervenuti, contro i fatti veri- ficabili sulla base degli scritti democritei, all'idea di trasformare Protagora da predecessore a discepolo di Democrito. In termini ge- nerali, si può richiamare il fenomeno sul quale più di tutti ha atti- 3. 80 B 3 D.-K.; evidente è la vicinanza ad Arist. Eth.Nic . 1103 b 23-25 e 1104 b 11-13.</page><page sequence="3">Il libro ' Sugli dèi ' di Protagora 421 rato l'attenzione, con piena ragione, F. Jacoby 4: proprio l' 'epoca anti- ca' (tardo V secolo, inizio del IV) è del tutto priva di scrupoli nelle invenzioni biografiche che si pongono al di sopra di ogni realtà o verosimiglianza cronologica. Esempio classico è il racconto del so- cratico Eschine, il quale ha parlato di un dialogo - cronologicamente impossibile - tra Socrate, Aspasia, Senofonte e la di lui moglie (Cic. De inv. I 51-52); solo Platone ha evitato simili anacronismi coerentemente e deliberatamente. Certo, si esiterà ad attribuire allo stesso Aristotele la storia del 'facchino'. Dal momento che, com'è ovvio, egli era informato dei rap- porti reali tra Democrito e Protagora, deve averla ricevuta da un autore più antico. Vale la pena di ricordare, a questo proposito, che lo storico Dinone, scrivendo intorno al 340 una storia della Per- sia, vi descriveva la giovinezza di Protagora in un modo assoluta- mente incompatibile con la storia del 'facchino'5. Non mancano autori antichi che potrebbero aver ispirato Ari- stotele. La commedia ha spesso parlato di Protagora 6 e del fatto che vi fu tutta una serie di dialoghi in cui Protagora doveva figurare parleremo estesamente più avanti. Senza dubbio già Aristotele, e non solo Epicuro, parlava sia della sua abilità tecnica come tale, sia anche del fatto che proprio essa permise di riconoscere l'intelli- genza e la natura filosofica dell'uomo, e del modo in cui Protago- ra, con l'aiuto di Democrito, poté effettivamente pervenire alla filo- sofia. Ma qual è il senso vero del racconto? Se dobbiamo credere a Diogene Laerzio, in Aristotele non si trattava di una polemica contro Protagora con intenti diffamatori, ma solo di un esempio di come un uomo potesse, dalle più umili con- dizioni, pervenire alla filosofia. Rimane tuttavia oscuro il ruolo del- 4. Diagoras o "Aùeoç, « Abhd. d. dt. Ak. d. Wiss. zu Berlin Kl. f. Spra- chen, Literatur u. Kunst » Jahrg. 1959, N° 3: specialmente n. 62 e 220. 5. FGrHist 690 F 6, cui si cfr. 80 A 2 D.-K., senza accontentarsi della frettolosa osservazione di Diels che si tratti di 'invenzione romanzata'; neppu- re la notizia di Teof rasto sui viaggi di Democrito (80 A 2) potrà essere liqui- data come semplice invenzione. 6. Introducendo negli Adulatori Protagora come « Teo », Eupoli non si proponeva tanto di ricordare al pubblico che tra i fondatori di Abdera c'era anche gente di Teo, ma piuttosto di mettere in connessione Protagora con l'effeminato e gaudente Artemone, citato spesso nella poesia di Anacreonte di Teo (fr. 16,54 Diehl). Per questa via si è arrivati a chiamare Artemone il padre di Protagora: cfr. Diog. Laert. IX 50.</page><page sequence="4">422 Olof Gigon l'invenzione in sé, la cosiddetta tyle , come dice Diogene 7. Che cosa ci poteva essere di potenzialmente rilevante per la filosofia nella sco- perta? L'apparato a 80 A 1, 53 D.-K. contiene il rinvio di Crönert a Filodemo ( Rhet . I 43) che è interessante, ma non ci porta lontano. Di maggiore importanza sostanziale è la notizia in Diogene Laerzio IV 3, finora, ch'io sappia, non chiarita, secondo cui Speusippo avreb- be inventato un dispositivo con cui portare più facilmente fuscelli di legna (se qui sia da scorgere una cattiveria contro Speusippo, come pensa Margherita Isnardi Parente, deve restare un problema aperto). In qualche modo i due testi devono avere qualcosa a che fare l'uno con l'altro ma per ora non si può dire nulla di più preciso. Degna di nota è anche la storia del re degli Sciti Sciluro e dei suoi ottanta figli: sul letto di morte egli li ammonì a restare sempre uniti, perché un solo giavellotto è facile da spezzare, ma un fascio di ottanta legati insieme è impossibile. La storia appartiene al tardo ellenismo ed è stata raccontata da Posidonio (F. 207 Theiler, cfr. Plut. Mor . 174 F), ma il tema come tale è certamente molto più an- tico. Stando al concetto generale, esso significa che molti singoli dati possono essere più facilmente dominati qualora si possa afferrarli da un punto di vista unitario. È chiaro che il racconto di Epicuro ha carattere ironico e diffa- matorio; perveniamo così ad un altro ordine di problemi, di imme- diata importanza per noi. 2. Nella trattazione sopra citata, Jacoby ha tra l'altro interpre- tato la voce che il lessico di Suida dedica a Diagora di Melo: accu- ratamente informata, essa è l'unica che menziona il nome del padre di Diagora: Teleklytos o Telekleides 8. Vi si dice che Diagora sareb- be divenuto schiavo e che Democrito, conosciutone l'ingegno, lo avreb- be comprato per 10.000 dracme e ne avrebbe fatto un suo discepolo. Tematicamente, ciò appartiene alla serie di racconti di persone che avevano iniziato la propria esistenza da schiavi ed erano poi diven- tate filosofi. Tuttavia, a prescindere da ciò, il parallelismo con la storia di Protagora è evidente. Si aprono allora due strade: o pensare ad un semplice scambio, oppure ad una intenzione precisa, ad un'inven- zione mirata. Jacoby (op. cit., p. 13, 20 ss.) comprensibilmente lascia aperte entrambe le possibilità. 7. I lessicografi (Poli. VII 133, Hesych. s.v., Phot, s.v., Suidas s.v.) non furono in grado di fissare un significato unitario per il raro termine tylè. 8. Si tratta di una semplice variante del nome, come in Anassagora (Diog. Laert. II 6: Egesibulo o Eubulo); l'ipotesi di Jacoby alla n. 108 è superflua.</page><page sequence="5">Il libro ' Sugli dèi ' di Protagora 423 Arriviamo così alla ben nota lista dei filosofi atei. Jacoby ha presentato tutti i testi importanti. L'elenco comprende di norma Pro- dico, Diagora, Crizia, Teodoro di Cirene, Evemero di Messene, men- tre il solo Protagora (sinceramente o per salvare le apparenze) man- tiene una posizione di aporia. Qui ci interessa la provenienza della lista; ciò che conta è che nessuno dei filosofi che vi sono nominati ha scritto dopo il 290 a.C. e che, secondo la testimonianza di Filodemo, già Epicuro polemizzava contro il gruppo ristretto di cui facevano parte Prodico, Diagora, Crizia (fr. 87 Us.). Né ci si deve meraviglia- re del fatto che in considerazione delle relazioni tese tra Epicuro ed i Cirenaici egli in quel gruppo non si peritasse di comprendere anche Teodoro di Cirene, per essersi perversamente collocato al di fuori del consensus temporum et gentium sull'esistenza degli dèi. Protagora viene accostato a Diagora da Diogene di Enoanda (fr. 11 Chilton): solo per prudenza egli non si sarebbe pronunciato apertamente per l'ateismo. Potrebbe allora risultare consono allo stile della polemica epicurea il fatto di screditare Democrito attribuendogli come sco- lari due importanti atei. Certo, questa è solo un'ipotesi, ma sono persuaso che la lista che leggiamo in Cicerone (De nat . deor. I 2) e Sesto Empirico (Adv. phys. 150-156) risalga in ultima analisi ad ambiente epicureo: ciò è verosimile perché per nessuna scuola la dimostrazione dell'esistenza degli dèi tramite il consensus temporum et gentium era così impor- tante come per gli Epicurei; era naturale per loro contrapporre alle schiere di quanti credono negli dèi lo spregevole e misero gruppo degli atei. 3. È opportuno a questo punto parlare anche dei numerosi dialo- ghi in cui Protagora compariva od aveva un ruolo. Il Protagora e il Teeteto di Platone non furono in alcun modo gli unici. Per primo oc- corre nominare Eraclide Pontico con il suo Sull'insegnamento della re- torica o Protagora (fr. 33 Wehrli). Questo titolo mostra in modo ine- quivocabile che il ritratto schizzato da Platone deve essere riveduto. In Platone, come già s'è visto, Protagora appare come « sofista » e ta- le si professa espressamente; il chiarimento che egli ne dà (Prot. 317 BC, 348 E-349 A) dovrà essere attribuito al Protagora storico e ciò a maggior ragione, dato che Gorgia altrettanto espressamente prende le distanze dai « sofisti » e si presenta come « retore » (Gorg. 449 A, Meno 95 BC). Si ricordi a questo proposito Gorg. 463 B-465 E ed il ben noto duplice schema delle quattro attività (che, io credo, Pla- tone non crea da sé, ma attinge a qualche autore più antico), in cui</page><page sequence="6">424 Olof Gigon al « sofista » e al « retore » vengono assegnati compiti del tutto distin- ti. In 465 C si rileva che l'uso linguistico spesso non segue lo schema, ma resta fermo il fatto che nei corrispondenti dialoghi Gorgia non vie- ne mai detto « sofista » e Protagora non viene mai detto « retore ». Vi- ceversa, Eraclide deve aver introdotto nel suo dialogo Protagora e- splicitamente come « retore ». La situazione è complicata dal fatto che Protagora doveva com- parire anche nel dialogo di Eraclide Sulle leggi (fr. 150 Wehrli). Ad un esame rigoroso del frammento, risulta che Eraclide doveva espres- samente mettere in rilievo il fatto che Protagora era di Abdera (cosa di cui non si parla, notoriamente, né in Platone né nei trattati ari- stotelici), posto che viene citato proprio per questo. Si può supporre che tra la provenienza da Abdera e l'attività legislativa a Turii ve- nisse posta una qualche sorta di relazione; noi non sappiamo di che fama - buona o cattiva che fosse - godesse Abdera nella metà del IV secolo e in che misura si potesse pensare che questa fama avesse influenzato, favorevolmente o sfavorevolmente, l'opera di Protagora; è possibile che ciò avvenisse in vario modo, ma nulla si può afferma- re con certezza. Non possiamo tuttavia evitare di chiederci quale sia il valore sto- rico di tale notizia. È strano che gli interpreti moderni non abbiano messo in rilievo il fatto che, pur essendo noi informati anche altri- menti intorno alla fondazione di Turii, la versione di Eraclide ri- mane del tutto isolata. Lo stesso Jacoby sembra accettare senza im- barazzo il fatto che la connessione con Turii sia stato un evento fon- damentale sia per Protagora sia per Empedocle. Esatto tuttavia è solo il fatto che Apollodoro ha assunto, per l'uno (FGrHist 244 F 32) co- me per l'altro (FGrHist 244 F 70), l'anno di fondazione di Turii come punto di partenza per i suoi calcoli cronologici. Osservo subito che, per Empedocle, egli si fonda su Glauco di Regio, il quale aveva detto che l'agrigentino si era insediato nella neofondata Turii dove sarebbe rimasto, aggiunge esplicitamente, fino alla fine della vita. Se effettiva- mente Glauco voleva sostenere che Empedocle morì a Turii, si tratta di un'informazione altrettanto singolare di quella di Eraclide su Pro- tagora. Tutto ciò va tenuto presente, anche se Jacoby (op. cit. p. 15) non sembra avervi scorto nessun problema. Qual è la situazione delle altre testimonianze in proposito? Per dirla in breve: Aristofane (Nu. 332) cita dei Thourioman- teis cioè degli indovini che erano attivi in o per Turii. Gli scolii ad l. annotano che si allude a Lampone, che Pericle aveva incaricato</page><page sequence="7">Il libro 'Sugli dèi ' di Protagora 425 della fondazione di Turii9. Da scolii più ampi apprendiamo in Fo- zio10 che Pericle aveva insediato un'intera commissione per la fon- dazione e che di essa facevano parte, oltre a Lampone, anche Senocri- to, Dionisio Calco (cfr. Plut. Nic . 5) e Plessippo, tutti ateniesi. Viene inoltre nominato uno Spartano, il cui nome è corrotto e non rico- struibile con certezza. Plutarco (Mor. 812 D) conferma che Lampo- ne fu fondatore di Turii. Infine, Diodoro XII 9-12 parla dettagliata- mente della fondazione di Turii, in parte seguendo Eforo, in parte forse Aristosseno. Di Protagora non si fa parola, mentre veniamo in- formati ampiamente sulle leggi che Caronda avrebbe dato alla nuova città. Che cosa abbia a che fare Caronda con ciò è problema che qui non ci interessa 11 ma è importante il fatto che tutta questa tradizione, certo non trascurabile, non sa nulla di Protagora. Certamente egli era amico di Pericle, ma la fondazione di Turii era un atto politico e quali motivi politici avrebbero potuto indurre Pericle a inserire un uomo di Abdera in quest'impresa? Ci si chiederà allora se non abbiamo semplicemente a che fare con un'invenzione di Eraclide. I resti del suo dialogo sono caratte- rizzati, oltre che dalla varietà delle ambientazioni, soprattutto da una penetrante religiosità che richiama, occasionalmente, l'atmosfera del decimo libro delle Leggi platoniche. Forse Eraclide sosteneva che , Turii, città succeduta all'antica Sibari, della cui empietà si parla nel fr. 49 Wehrli, non meritava miglior legislatore del sofista che aveva scritto l'empio libro Sugli dèi. 4. Veniamo ora agli altri dialoghi su Protagora. Diogene Laerzio (II 121) è informato di una raccolta di dicias- sette dialoghi scritti da Critone, l'amico di Socrate. Poiché essi erano tutti riuniti in un libro, doveva trattarsi di dialoghi brevi, del tipo di quelli dei Memorabili di Senofonte. Non sappiamo quando furono composti, ma non si dovrà datarli dopo la fine del IV secolo. Un dialogo si intitolava Protagora o il Politico , onde si deduce che Pro- tagora veniva posto in scena a simbolo o del vero o, più probabil- mente, del falso politico. Più interessante è una troppo trascurata no- tizia del commento di Simplicio alla Fisica di Aristotele (250 a 19, CAG X p. 1108, 14-28) dove si fa menzione di un'aporia di Zenone eleata. Se un moggio di grano versato fa un certo rumore, la millesi- 9. Per i rapporti tra Pericle e Lampone cfr. il noto passo di Plutarco, Per. 6. 10. Hesych. ® 666 (Latte) ha un testo corrotto. 11. Su ciò, ancora, schol. in Plat . Remp. 599 E, Val.Max. VI 5,4, Themist. or. II vol. I p. 40,3 (Downey).</page><page sequence="8">426 Olof Gigon ma parte di quel moggio farà la millesima parte del rumore che aveva provocato Tintero; tuttavia nell'esperienza (dobbiamo integra- re noi) ciò non si verifica. Simplicio ci informa che Zenone aveva presentato quest'aporia a Protagora in un dialogo (29 A 29 D.-K.). Di più non sappiamo, ma è evidente che non si tratta di invenzione di Simplicio o di un altro commentatore aristotelico. Deve essere esi- stito un dialogo in cui Zenone presentava a Protagora le sue aporie. Sorge così un problema connesso ed importante, ma per quanto mi risulta poco considerato. Donde attinge Aristotele le ben note quattro aporie che espone e discute nella Fisica (239 b 9-240 a 18)? Sottolineo subito che Aristotele cita proprio quattro aporie, né una di più né una di meno; egli osserva anche che queste sono state già discusse ed hanno sollevato difficoltà. Di queste, la seconda, la terza e la quarta vengono esposte con esempi visivi (Achille, la freccia in volo, la cor- sa nello stadio), mentre le citazioni che possediamo del libro di Ze- none (29 B 1-4 D.-K.) riguardano alcune aporie esposte nella loro forma più astratta; ciò fa nascere l'ipotesi che tutto il libro di Ze- none fosse costruito in modo simile alla seconda parte del Parmenide platonico, cioè che Platone lo abbia assunto deliberatamente come modello. Se le cose stanno così, le quattro aporie, nella forma in cui le presenta Aristotele, non potevano derivare direttamente dal libro zenoniano. Occorre postulare una fonte intermedia, che trasformava in processi visivi le astrazioni di Zenone. Non è possibile che si trat- tasse di quel dialogo tra Zenone e Protagora di cui Simplicio ci ha casualmente conservato una traccia? Infine ricordo Diogene Laerzio IX 50, dove si dice di sfuggita che Protagora e Prodico si sarebbero mantenuti con la lettura delle loro opere. Ciò sembra da porre in relazione con un dialogo tra Pro- tagora e Prodico. È vero tuttavia che Platone nel Protagora mette chia- ramente in luce la tensione tra Protagora ed Ippia di Elide 12 ma non dice nulla di una relazione tra Protagora e Prodico. In 341 A si osser- va persino, rudemente, che Protagora non comprende nulla della sa- pienza di Prodico, mentre la comprende Socrate, che ne è stato disce- polo. A ciò di nuovo si oppone una notizia in Suida-Esichio (84 A 1 D.-K.) secondo cui Prodico sarebbe stato discepolo di Protagora. È necessario a questo proposito ricordare che Prodico figurava nella li- sta epicurea degli « atei », per aver ricondotto gli dèi alle « cose che 12. 318 E, cui si dovrà accostare Arist. Met. 997 b 34-998 a 6 e poi anche An. Post. 76 b 39-77 a 3; occorrerà indagare sul possibile influsso del- l'aspra polemica di Protagora contro il quadrivio matematico parte in Plat. Resp. 524 B-531 D, parte in Epicuro.</page><page sequence="9">Il libro ' Sugli dèi ' di Protagora 427 giovano alla nostra vita » 13? La cosa è abbastanza strana, posto che più tardi Perseo, discepolo dello stoico Zenone, avrebbe sostenuto a - pertamente la stessa tesi nel libro Sugli dèi (SVF I 448). Che egli, stoico, volesse così propagandare l'ateismo è cosa da escludersi nel modo più assoluto, mentre non meraviglia che la polemica epicurea lo accostasse a Prodico come ateo, secondo quanto risulta da SVF I 448. Analogamente è possibile che gli Epicurei facessero dell'ateo Prodico un discepolo del semiateo Protagora. Non si può tuttavia escludere che sia esistito un dialogo tra Protagora e Prodico del tutto indipendentemente da queste posizioni interessate degli Epicurei. In generale si deve ammettere, per la prima metà del IV secolo, l'esistenza di una ricca letteratura dialogica, in cui si combinavano ed accostavano a piacere le grandi personalità della generazione pre- cedente e dove ampio era il margine per invenzioni biografiche. Ciò risulta anche dall'insieme del materiale che riguarda direttamente il nostro tema. 5. Diogene Laerzio IX 50 testimonia che Apollodoro aveva ri- cavato il nome del padre di Protagora dai Persika di Dinone, scritti intorno al 340 - in ogni caso poco prima del crollo dell'impero per- siano (FGrHist 690 F 6). Perlomeno in parte, dipende da Dinone il racconto di Filostrato Vit . soph. I 10, 1 sgg. (80 A 2 D.-K.) secondo cui Meandrio, padre di Protagora, sarebbe stato uno degli uomini più ricchi della Tracia ed avrebbe perciò ospitato anche Serse (chiara- mente al suo ritorno dalla Grecia, nel 480) in casa sua ad Abdera ottenendo con dei doni che il Gran Re consentisse che i Magi che lo accompagnavano istruissero il giovane Protagora. Dipenderà da Di- none anche la notizia che l'impostazione aporética del Sugli dèi di Protagora deriva dall'influsso dei Magi. Questi infatti invocavano gli dèi ed avevano rapporti con loro nelle cerimonie segrete, mentre di- struggevano la credenza negli dèi in pubblico, affinché gli uomini non si accorgessero che essi traevano i loro poteri sovrumani dagli dèi. A ben guardare ciò appare così paradossale, che non si dovrà ritenerlo una tarda invenzione, ma sarà da attribuire allo stesso Dinone. Dei Magi tratta Diogene Laerzio I 6-7, dove, tra altri autori, viene citato anche Dinone (FGrHist 690 F 5) ma è arduo distinguere ciò che nel brano dipende da lui. A noi interessano solo tre dati, che sembrano accordarsi con la notizia di Filostrato: i Magi erano persuasi di es- sere i soli che gli dèi ascoltassero; gli dèi si manifestavano loro anche 13. Sext. Adv. phys. I 18 e 51-52, Cic. De nat. deor. I 118.</page><page sequence="10">428 Olof Gigon personalmente; solo grazie alle loro preghiere 14 il mondo avrebbe con- tinuato ad esistere. Questi Magi pretendevano dunque di avere con la divinità una relazione di tipo altamente particolare; non ci si deve stupire che essi di ciò non lasciassero trapelare nulla all'esterno. Che dire della notizia nel suo insieme? Diels l'ha abbassata senza esitazione al rango di « invenzione romanzesca ». Noi dovremmo in- vece ritornare subito a Democrito, intorno al quale Diogene Laerzio IX 34 riporta proprio la stessa storia. Democrito sarebbe stato istrui- to dai Magi e dai Caldei, che Serse aveva lasciato presso il padre, di cui era stato ospite in Abdera. Si osserva che Democrito allora era appena un fanciullo, e così pure di sfuggita, secondo un modo spes- so rilevabile in Diogene Laerzio, si aggiunge che la notizia si trova in Erodoto. Ma è evidente che non è così, e non è corretto dire, come Diels, che l'insieme « è liberamente attinto da Her. VIII 120 e VII 109 ». Le cose non stanno affatto così. Per quanto riguarda Erodoto, in VII 109 si dice solo che Serse, nella sua marcia di avvicinamento alla Grecia, passò per Abdera. VIII 120 è invece più ricco di particolari: nel viaggio di ritorno in Asia Serse ripassò nuovamente da Abdera, concluse con gli Abderiti un patto di alleanza e fece loro dono di un pugnale persiano d'oro e di una tiara intessuta d'oro. Gli Abderiti avevano raccontato ad Ero- doto che la loro città era stata il primo luogo in cui il Gran Re, fug- gendo dagli Ateniesi, aveva potuto sostare in pace, poiché presso di essi si sentiva sicuro. Per ragioni che non ci dice, Erodoto ritiene tutto questo poco credibile. Ci rendiamo comunque conto che ancora alcuni decenni dopo quei fatti c'era qualcosa da raccontare sulla sosta di Serse nella fedele Abdera. Sappiamo anche bene che spesso Ero- doto non dice tutto quello che sa; un esempio tipico risulta dal con- fronto di Her. I 26, 1-2 con Eliano, Var. Hist . III 26 e Polieno VI 50; in questi ultimi si trovano particolari sull'assedio di Efeso da parte di Creso che Erodoto certamente conosceva ma non cita perché li riteneva poco interessanti e già noti ai suoi lettori (tramite un altro storico, cui risalgono in ultima analisi Eliano e Polieno). È ovvio che non è possibile che nel 480 entrassero in contatto con i Magi contemporaneamente il giovane Democrito ed il giovane . Protagora. Una delle due notizie è originale, l'altra è imitazione. Poi- ché risulta certo che Democrito polemizzò contro Protagora, è inevi- tabile concludere che la storia è riferita in origine a Protagora e vie- ne poi trasferita a Democrito, forse dallo stesso autore che ha fatto 14. La lezione tramandata k.TziKkr'GZGi dà un senso ineccepibile e non deve essere toccata.</page><page sequence="11">Il libro ' Sugli dèi ' di Protagora 429 di Protagora l'allievo di Democrito. Inoltre si deve far valere per prima cosa il fatto che i dati cronologici probabili si adattano a ciò 15; in secondo luogo, si è soliti riconoscere che Democrito compì lunghi viaggi nel regno di Persia 16 , mentre Protagora compì viaggi solo in ambiente greco (in Sicilia, secondo Plat. Hipp . / 282 DE). I problemi di Protagora erano realmente significativi solo a partire dal pensiero greco, mentre la ricerca di Democrito si proponeva di raccogliere in- formazioni enciclopediche da tutto il mondo abitato intorno a piante, animali ed uomini. Egli avrà certamente visitato i Magi nella loro patria, e non era dunque tenuto a dipendere da ciò che i Magi avreb- bero potuto dirgli in Abdera. Se infine l'istruzione dei Magi a Protagora verteva su proble- mi teologici, appare seducente collegare a ciò la notizia secondo cui Protagora avrebbe presentato ad Atene, come primo tra i suoi logoi, quello Sugli dèi (Diog. Laert. IX 54). Naturalmente, dedurre da « les- se per primo » che « scrisse per primo » non è in alcun modo auto- matico; ma non si vorrà negare che le cose potrebbero essere andate così. Non possiamo sapere quanto ci sia di storico nella storia di Pro- tagora e dei Magi ad Abdera. Anche se l'interprete moderno sarà indotto a respingerla totalmente, in linea di principio appare verosi- mile che ad Abdera ci si ricordasse non solo dei costosi doni di Serse, ma anche della casa e del concittadino presso il quale egli aveva al- loggiato. Più restii si sarà invece ad accogliere l'idea che lo stesso Protagora avesse parlato dei suoi contatti con i Magi. Ma non do- vremmo dimenticare che ci imbattiamo così in due problemi che gli interpreti devono affrontare: 1) da che contesto può esser derivato il testo citato dalla Consolatio ad Apollonium dello pseudo-Plutarco {118 E 80 B 9 D.-K.) che è steso in uno ionico così corretto che può es- sere inteso solo o come autentico o come deliberata falsificazione? E se è autentico si deve dedurne che Protagora parlò di avvenimenti cui aveva partecipato, e quindi anche della propria vita? 2) donde deri- va il celebre racconto erodoteo (III 80-82) sulla discussione intorno alle forme di governo prima dell'ascesa al trono di Dario? L'assicu- razione di Erodoto che essa ebbe realmente luogo, pur essendogli noto che alcuni (!) Greci ne dubitavano, non deve essere sottovalutata. Essa doveva trovarsi in un autore che per un verso avesse familiarità 15. Democrito sostanzialmente come contemporaneo più anziano di So- crate, Protagora come significativamente più anziano; Plat. Prot. 317 C ecc. non va sottovalutato. 16. Megast., FGrHist 715F10, Theophr. ap. Ael. Var. Hist. IV 20.</page><page sequence="12">430 Olof Gigon con la questione (importante ed esclusivamente greca) delle tre for- me di governo (che notoriamente non è estranea già a Pindaro, Py. II 86 sgg.) e che per altro verso fosse in condizione di mostrare in modo credibile di possedere informazioni a stare alle quali la questione era già stata trattata presso i Persiani. Mi accontento volutamente di porre sul tappeto i due problemi. In ogni caso, è bene guardarsi dal respingere in modo sommario la notizia di Dinone, che era pur sempre un contemporaneo di Aristotele. 6. Arriviamo così alla parte finale dell'insieme biografico e cioè alla morte di Protagora. Ci troviamo qui di fronte a due tradizioni, che non è facile con- ciliare. La prima è rappresentata soprattutto da Platone. Nel Prota- gora (316 C-317 C), Protagora stesso si presenta come sofista. Egli sa bene che il nome « sofista » suscita diffidenza ed antipatia, tanto che i suoi precursori avevano preferito nascondersi sotto altri nomi. Egli invece, secondo Platone, si era assunto coscientemente il rischio di professarsi sofista. Ciò invero non gli ha procurato mai danno, ben- ché, nel corso di tutta la sua vita, egli non abbia esercitato altra pro- fessione che questa. A ciò corrisponde Menone , 91 E: il Socrate pla- tonico afferma espressamente che Protagora fu attivo come sofista per quarantanni, morì a settantanni, ebbe grande successo ed an- cora dopo la sua morte godeva di grande prestigio. A questi passi va aggiunto anche Teeteto 164 E- 165 A dove Teodoro osserva inciden- talmente che Callia, figlio di Ipponico, era curatore degli affari di Protagora, giocando con il doppio senso che Callia fosse da conside- rarsi sia erede filosofico sia esecutore testamentario di Protagora. Se ne deduce che Protagora aveva affidato per testamento a Callia la sua sostanza, verosimilmente non trascurabile. Infine, si deve ritornare a Diog. Laert. IX 54, secondo cui Protagora aveva presentato ad Atene per primo il discorso Sugli dèi (quindi al tempo del suo primo sog- giorno ateniese); c'erano tre diverse storie su dove tale lezione avesse avuto luogo (certamente attinte in parte alla commedia, in parte ai dialoghi). Il termine « primo » indica che Protagora successivamente (secondo Plat. Prot . 310 E egli soggiornò a lungo ad Atene in almeno due occasioni) tenne delle conferenze su molti altri argomenti, primo tra tutti naturalmente quello della sua opera filosofica principale, la Verità . Malgrado queste chiare informazioni di Platone, che doveva es- sersi ampiamente documentato sui fatti, ai tempi di Filocoro (FGrHist 328 F 217) si manifesta una tradizione diametralmente opposta, se- condo cui Protagora sarebbe annegato durante la navigazione verso la</page><page sequence="13">Il libro ' Sugli dèi' di Protagora 431 Sicilia, ed Euripide nûVIssione avrebbe alluso a quest'episodio. Il senso di questa notizia di per sé piuttosto incolore risulta nel richia- mo ad Euripide. È difficile mettere in dubbio il fatto che Filocoro pensava che Euripide avesse voluto paragonare Protagora ad Issione ed avvicinare alla tremenda fine del theomachos Issione la corrispon- dente fine di Protagora. Purtroppo non conosciamo la data di rap- presentazione dûYlssione, ed i pochi frammenti (424-427 Nauck2) non offrono nulla alla soluzione del nostro problema. Risulta vicever- sa che il viaggio di Protagora doveva essersi svolto in una particolare situazione e che Filocoro si esprimeva anche sulle ragioni di questo viaggio. Ciò ci conduce a Diog Laert. IX 52, dove si dice precisamen- te che gli Ateniesi avevano sottoposto Protagora a processo a causa del suo libro Sugli dèi, l'avevano esiliato e dopo aver fatto raccogliere tramite un araldo tutti gli esemplari del libro che fossero già stati venduti li avevano pubblicamente bruciati nell'agora. Una generazio- ne dopo Filocoro, Timone di Fliunte racconta la stessa storia, con la differenza che le sue simpatie versano dalla parte di Protagora. Come Diogene Laerzio, egli allude esplicitamente alla prima frase del Sugli dèi ma fa giustamente notare con quanta cautela Protagora si fosse espresso, per concludere con la significativa osservazione che egli fug- gì da Atene opportunamente, per non dover subire lo stesso destino di Socrate (fr. 5 Diels). Il ritegno aporético del Sugli dèi spiega il mo- tivo per cui nel già citato schema epicureo Protagora è l'unico ad oc- cupare una posizione intermedia tra gli assertori ed i negatori dell'e- sistenza degli dèi. È certo che egli non sosteneva affatto che gli dèi sono mera invenzione di legislatori accorti 17 ma si limitava a consta- tare che le forze conoscitive dell'uomo non sono in grado di poter trarre conclusioni definitive sull'esistenze e la forma della divinità. Per Filocoro (e per numerosi autori più tardi che non è qui ne- cessario richiamare) Protagora è l'ateo dichiarato, che alla fine, come il mitico Issione, riceve dagli dèi la giusta punizione. Vicine a queste sono le interpretazioni che non solo fanno di Anassagora un ateo a causa delle sue empie teorie sul sole e la luna (Plat. Apol . 26 CD lo mostra chiaramente) ma anche lo paragonano al theomachos Tantalo (59 A 1,8; A 20a D.-K.). Bisogna poi richiamare anche Crizia, riguardo al quale gli interpreti antichi e moderni sono soliti trascurare il fatto che egli ha posto la sua tirata ateistica nella bocca di Sisifo, cioè di un notorio theomachos che, come Issione e Tantalo, non sfuggì alla punizione. L'autore non identificabile che Crizia segue viene parago- 17. L'autore su cui si fonda Crizia nel noto frammento del Sisifo (88 B 25 D.-K.) non fu certamente Protagora.</page><page sequence="14">432 Olof Cigon nato a Sisifo; ma che Crizia stesso fosse ateo non risulta in alcun mo- do certo. Infine, si ricordi Lucrezio V 117 sg., il quale (sotto lo sti- molo di precursori greci) afferma che colui il quale combatte la divi- nità del mondo deve temere di essere incolpato di voler scellerata- mente strappare il regno agli dèi come fecero i Giganti. Tutto quindi induce a pensare che la storia raccontata da Filo- coro e da Timone sia un'invenzione, se non fosse per due notizie. In Diogene Laerzio IX 54 leggiamo di un accusatore di Prota- gora che viene indicato per nome come uno dei Quattrocento che sa- lirono al potere nel 412/411. Benché il dato sia così preciso che si esita a considerarlo un'invenzione, si deve pensare che questa notizia sia stata inventata con un intento che noi non possiamo più ricostruire, in quanto non può reggere di fronte alla testimonianza di Platone, che non avrebbe potuto esprimersi come fece, se avesse saputo che l'atti- vità di Protagora ad Atene si era conclusa in modo così drammatico. La situazione si modificherebbe leggermente se si potesse pen- sare che la morte di Protagora fosse semplicemente una disgrazia av- venuta nel corso del suo viaggio di trasferimento in Sicilia. Ciò si lascerebbe conciliare, al bisogno, con i testi di Platone. Ricordo in proposito che una situazione parzialmente analoga a questa si presenta in Gorg . 470 D sgg., dove Polo elogia il re di Ma- cedonia Archelao come paradigma del malvagio che ha successo fino alla fine. Nel dialogo si descrive con una straordinaria quantità di par- ticolari come Archelao si aprisse la via al trono (e c'è da chiedersi dove Platone li attingesse). Socrate contesta la validità dell'esempio, ma deve limitarsi ad alludere al fatto che Archelao sarà certamente sottoposto ad eterno tormento nell'aldilà, così che la giustizia verrà ristabilita (Gorg. 525C). Ciò stupisce il lettore moderno, il quale sa che, secondo una tradizione accolta (Arist. Ath. Poi 1311b30-34) Ar- chelao fece una brutta fine cadendo vittima di una congiura. II let- tore che conosce questa tradizione si dirà che Archelao, dal punto di vista di Polo, non dimostra nulla, dal momento che la sua ingiu- stizia venne punita già durante la sua vitá e non ebbe affatto succes- so fino alla fine, come Polo crede. Ciò dovrebbe indicare che Platone ha preso le mosse, di contro ad un'informazione migliore, dall'ipo- tesi di una morte felice per Archelao - così come sembra non sapere nulla, di contro a migliore informazione, di una fine dolorosa per Protagora. A questo punto, non possiamo sottrarci ad una decisione basilare: nel caso di Archelao ci viene in soccorso Diodoro XIV 37,6, che ci assicura espressamente che Archelao fu ucciso accidentalmente durante una caccia e questa è una morte che non toglie nulla ali 'eu-</page><page sequence="15">Il libro ' Sugli dèi ' di Protagora 435 daimonia di Archelao nel senso di Polo. Credo che Platone, di fatto,, abbia tenuto presente proprio questa versione. Per Protagora, ciò- significa che non possiamo invero escludere che Platone fosse al cor- rente della morte disgraziata di Protagora, ma che tuttavia, precisa- mente come nel caso precedente, si deve escludere che egli intendesse il viaggio verso la Sicilia come una fuga dai giudici ateniesi o la sua morte come punizione per l'ateismo del libro Sugli dèi . Non dovrem- mo infine passar sopra al modo del tutto disinvolto con cui il Socrate platonico mette in bocca a Protagora un'allusione al proprio libro Sugli dèi ( Teeteto 162 DE). Ciò non sarebbe stato possibile se fosse stata una cosa nota che questo libro aveva trascinato il suo autore in una catastrofe. Ma da dove nasce tutta questa soria? È altamente inverosimile che l'abbia inventata lo stesso Filocoro. Dobbiamo presupporre un autore più antico. Personalmente, conosco solo due paralleli all'atteg- giamento di zelante religiosità che sta dietro la storia del processo e del rogo pubblico dei libri, e vi ho già accennato. Uno si trova in Era- clide Pontico, il quale nel libro Sulla pietà , e non solo in esso, aveva raccolto esempi di empietà punita al punto che Wehrli (comm. ai frr. 46-47) lo ha giustamente caratterizzato come l'iniziatore della « super- stizione filosofica »; l'altro è reperibile nel decimo libro delle Leggi platoniche, su cui dobbiamo brevemente soffermarci perché nella de- terminazione delle pene (907 D-910 E) ci immerge nella stessa atmo- sfera in cui deve essere sorto il racconto sull'empio Protagora, ma an- che perché si possono ammettere punti di contatto tra la teologia so- stenuta da Platone e lo scritto di Protagora Sugli dèi . In 885 B si elencano le tre tesi che devono essere confutate in quanto atee: 1. gli dèi non esistono; 2. se anche esistono, non si curano degli uomini 3. se anche si curano degli uomini, possono essere influenzati da doni e sacrifici. Segue in 889 B-890 A un quadro fortemente confuso delle tesi degli avversari. Ne pongo in rilievo solo un particolare. In 889 E 6-890 A 2 si dice che gli avversari non ammettono una giustizia physei : giusto è ciò che una città ritiene essere tale, e per tutto il tem- po che tale lo ritenga. La formula è interessante, perché ritorna in forma molto simile come tesi di Protagora in Teeteto 167 C, 172 B e 177 CD ed è anche inequivocabilmente in connessione con Epicuro, Massime Capitali , 37, 38. Non si può escludere la possibilità che Epi- curo sia influenzato da una tesi di Protagora. Inizia quindi la confutazione delle tre tesi. Come era lecito aspet- tarsi, la più diffusa riguarda la prima tesi. Come fatto caratteristico sottolineo che la dimostrazione dell'esistenza degli dèi è totalmente concentrata sulle divinità astrali, mentre gli dèi del culto e del pa-</page><page sequence="16">434 Olof Gigoti trios nomos greco vengono trascurati. Analogamente si deve porre l'at- tenzione sulla confutazione della terza tesi (905 D-907 B). Essa trova la via spianata, in quanto, sotto l'influsso di ciò che precede, non comprende altro che seduzione e corruzione (le similitudini in 906 E non lasciano nulla a desiderare per rozzezza). Sembra che Platone voglia coscientemente trascurare la fondamentale e scabrosa questione del valore della preghiera e del sacrificio pio (cfr. 887 E, 909 DE). Quale può essere il significato di una preghiera se non quello di far sì che la divinità assuma un atteggiamento di maggiore benevolenza ver- so colui che prega? La posizione di Epicuro è in proposito assai più chiara e conseguente (Mass. cap . 1) e la motivazione che egli offre della preghiera in Cic. De nat. deor . I 46 non si espone affatto alla critica che il suo avversario gli rivolge in Cic. De nat . deor . I 116. Così, non è certo un caso che le tesi che lo Stoico si accinge a con- futare in Cicerone II 3 e che l'accademico Cameade difende siano formulate in modo leggermente differente: 1. gli dèi non esistono; 2. se anche esistessero, non sappiamo che forma posseggano; 3. se anche lo sapessimo, risulta che non si occupano del mondo; 4. se anche si occupassero del mondo, non si occupano degli uomini. Si trasforma così opportunamente la questione dell'influenza che gli uo- mini possono esercitare sugli dèi in quella della cura degli dèi nei con- fronti degli uomini. Gli avversari di Platone hanno concluso che gli dèi non esistono partendo dalla tesi che gli dèi non si curano degli uomini e che l'idea che essi possono lasciarsi influenzare porta necessariamente a conclu- sioni che sono incompatibili con la nostra rappresentazione degli dèi, perché ne è indegna. Platone crede nella provvidenza divina ed evita di affrontare direttamente la questione della loro influenzabilità. Vi- ceversa Aristotele, nella rigorosa teologia di Metafisica Lambda , ed Epicuro mantengono l'esistenza degli dèi pur respingendo l'idea che essi si curino degli uomini o si lasciano da essi influenzare. 7. È legittimo chiedersi se ed in quale misura il libro di Prota- gora Sugli dèi abbia influenzato questa discussione. Per quanto ne sappiamo, il titolo Sugli dèi è attestato per la pri- ma volta per Protagora. Dopo lui, parlano di teologia Democrito (68 A 74, 75, B 30, 166, quindi Plut. Mor. 419 A e Aem. Paul. 1) e Plato- ne 18, infine Aristotele. Nel dialogo Sulla preghiera si parlava certa- 18. Accanto e prima di Legg. X occorre citare Resp. 379 A-383 C dove per la prima volta in modo sistematico vengono fissate la bontà etica di dio e quindi la sua immutabilità ontologica come 'caratteri distintivi della teologia'.</page><page sequence="17">Il libro ' Sugli dèi ' di Protagora 435 mente della divinità e della problematica sopra accennata relativa alla possibilità di influire su di essa; non risulta tuttavia in Aristotele un titolo Sugli dèi . Il titolo appare invece in Speusippo (Diog. Laert. IV 4, frr. 89-91 Isnardi Parente), Senocrate (Diog. Laert. IV 13, frr. 213-230 Isnardi Parente) e, dall'altra parte, in Teofrasto di cui, accanto al ben noto Sulla pietà , si devono citare non meno di tre titoli: Sugli dèi in tre libri, quindi una Ricerca sulla divinità (entrambi in Diog. Laert. V 48), infine Sulla felicità divina (Diog. Laert. V 49). Giustamente Wehrli dubitava che si dovesse attribuire ad Eudemo una storia della teologia (fr. 150); viceversa, incontestabili sono i tre libri Sugli dèi di Stratone (frr. 32-39 Wehrli). Si deve infine citare Teodoro di Cirene, che figura nel catalogo degli atei e che secondo Diog. Laert. II 97 scrisse un libro Sugli dèi che Diogene Laerzio sostiene di aver avuto ancora egli stesso per le mani. Lo dice ambiguamente « non spregevole » e informa che, stan- do ai « si dice », Epicuro ne avrebbe attinto la « maggior parte »; c'è qui sicuramente una voluta malignità nei confronti di Epicuro. Ciò che sappiamo della teologia di Epicuro (cfr. il titolo Sugli dèi in Diog. Laert. X 27 e i frr. 352-366 Usener) non ha proprio nulla a che fare con il poco che sappiamo di Teodoro. Il problema è ora di stabilire la possibile portata dell'influsso del libro di Protagora in quest'ambito e fino a Cameade. Che si trattasse di un libro vero e proprio non v'è dubbio 19, e, in quanto primo del genere, esso doveva sollevare determinate aporie per la prima volta e per ciò stesso in modo decisivo. È probabile che si adducessero argo- menti pro e contro l'esistenza degli dèi e se, come risulta espressa- mente da 80 B 4 D.-K., si poneva in discussione anche la « forma » (idea) degli dèi, ciò poteva di fatto scaturire dalla questione se gli uomini abbiano o non abbiano diritto di conferire agli dèi forma umana; è noto che questo problema era stato già posto da Senofane (21 B 14-16, 23 D.-K.). Si dovrà ammettere che Protagora lo riformu- lasse in modo incomparabilmente più acuto e preciso. Non esistono tracce chiare ed incontrovertibili dell'influsso del libro. Ritengo legittimo, per valutare la possibile portata di tale in- flusso, esaminare prima brevemente l'influsso della seconda opera di Protagora, del libro cioè che già in Platone reca il titolo di Verità, 19. L'argomentazione di K. Von Fritz, RE s.v. Protagoras , col. 920, se- condo cui non avrebbe potuto trattarsi di un libro perché « sarebbe difficile dire che cosa questo scritto avrebbe potuto contenere oltre alla frase citata... » mi risulta del tutto incomprensibile.</page><page sequence="18">436 Olof Gigon In certa misura, in questo caso l'influsso è controllabile. Mi limito, naturalmente, all'essenziale. 8. La prima frase della Verità 20 non sarebbe così famosa, se non fosse stata formulata con intenzione in modo così epigrammatico da lasciare ampio spazio per l'interpretazione della maggior parte dei termini (anthrõpos, metron, hõs estivi). Occorrerà dunque stabilire in che modo il suo autore la spiegasse. L'informazione più attendibile de- riva da Platone, Teeteto 152 A 2-B 10: come una cosa mi si mani- festa, tale essa è per me; come si manifesta ad un altro, tale è per lui. Si possono trarre senza esitare due conseguenze. La riduzione al phainomenon relativo vale non solo nello spazio (per me e per l'altro) ma anche nel tempo (per me che sono oggi, ero ieri e sarò domani). Inoltre, il phainesthai sta in opposizione ad einai con la conseguenza che non si dà un einai in senso stretto. Con sufficiente fiducia potrem- mo prendere in considerazione per lo stesso Protagora anche 152 D 8-E 1 e 157 B 1- 8, dove si sostiene una tesi proprio antitetica a quelle programmatiche di Empedocle (31 B 9 D.-K.) ed Anassagora (59 B 17 D.-K.). Schematicamente si potrebbe forse dire che mentre Empe- docle ed Anassagora cercavano di raggiungere un compromesso tra YAletheia e la Doxa di Parmenide, la Doxa stessa diviene per Prota- gora l'unica Aletheia. Può essere detto « reale » solo ciò che risulta nell'incontro puntuale tra un uomo cui qualche cosa si manifesta e che è incessantemente altro, ed una cosa, che si manifesta e che è parimenti incessamente altra. Non sono necessarie in questa sede ulteriori spiegazioni su ciò che Protagora voleva dire. Nella formula alèthes to phainomenon è racchiuso in modo adeguato il senso della frase sulYHomo-mensura. Cominciano così i problemi, perché, da una parte, è proprio questa formula quella che Aristotele in due luoghi (De an. 404 a 28- 29, Met . 1009 b 14) attribuisce a Democrito, dall'altra è stato osser- vato sopra che Democrito confutò la formula di Protagora con lo stesso argomento della peritropē che Platone ( Theaet . 171 AC, cfr. 179 B) ha assunto come decisivo contro Protagora. Appare in tal mo- do una vivace polemica contro le tesi della Verità protagorea. Interessante è tuttavia anche un altro ordine di problemi. Può /accadere che non ci si accontenti del solo alēthes to phainomenon , ma si accolga anche agathon to phainomenon . Quest'ultima tesi viene discussa da Aristotele, ( Eth . Nie. III 6, 20. La parola rinvia programmaticamente a Parmenide, 28 B 1, 29 D.-K., così come in Antistene (Diog. Laert. VI 16) rinvia a Protagora.</page><page sequence="19">Il libro ' Sugli dèi ' di Protagora 437 specialmente 1113 a 20-23.). In quale relazione reciproca stanno le due proposizioni? Viene naturale concludere dalla correlatività del- r alēthes teoretico a quella déìYagathon pratico, in base al fatto che per quanto riguarda la conoscenza del vero e del bene tutti gli uomi- ni sono uguali e quindi nessuno può in proposito insegnare ad un altro o anche solo mettersi d'accordo con un altro. Nella Verità di Protagora doveva essere trattato quest'argomento; ciò che Platone espone in Teeteto 166 D 1-167 D 4 potrebbe essere attinto, nella so- stanza, al libro stesso. La distinzione netta che vi si legge tra la cor- relatività del vero e l'univocità del buono consente di tracciare chia- ramente i compiti del sapiente in 166 D6-8. Che Platone si mantenga aderente alla lettera dell'opera risulta sia dal già citato passo in 167C4-7, che, insieme con altri, anticipa Epicuro, Mass . cap. 37, 38, sia da 167 B6-C2 dove, in modo del tutto caratteristico e sommario si paragona l'attività del sapiente e del retore politico non solo a quella del medico (il che è perfettamente in linea con 152 A 1-B 10, ma è abbastanza banale), ma anche a quella del contadino, che sa come so- stituire, nelle piante, sensazioni cattive con sensazioni buone. Questa è una teoria botanica così caratteristica che non può essere stata inven- tata da Platone; egli deve averla letta nel testo di Protagora21. Non è possibile dilungarsi in questa sede sulla contrapposizione tra Platone e Protagora. Per quanto concerne Aristotele, basti il rin- vio a Met. IV 4-8, dove ripetutamente, in modo esplicito od implicito, accanto ad Eraclito ed altri si allude a Protagora come avversario. In parte, la contrapposizione è assai vicina a quella del Teeteto22. Un piccolo particolare va tuttavia rilevato. Chi avvicini i passi di Met. 1036 a 2-9, 1039 b 34-1040 a 4, Eth Nic. 1139 b 21-22, De an. 428 b 8-9 e Top. 131 b 21-30, sarà indotto a supporre che tutti risalgano ad una formula comune e determinata: se solo il phainomenon re- lativo indica una realtà, ciò significa che la corrispondente realtà ci è adëlos, non appena si sottrae all'orizzonte del nostro phainesthai . Credo che questo concetto risponda alla frase di Anassagora di cui ci informa 59 B 21 a D.-K. e che Democrito presenta espressamente co- 21. Incidentalmente accenno anche a 157 A 8-C 2, un passo che è in disordine dal punto di vista testuale, ma che contiene un termine, hathroisma, che appare in Platone solo qui ma che è un concetto caratteristicamente epicu- reo. Usener pensava, dubbiosamente, ad Aristippo, mentre io preferirei pensare a Protagora. 22. Cfr. specialmente 1010 b 11-14 con 178 B-179 A e il cenno alla peritropē che viene indicata come un « argomento sulla bocca di tutti » e che quindi non ricorreva solo in Theaet. 171 A-C, 179 B; Aristotele conobbe cer- tamente anche gli argomenti di Democrito.</page><page sequence="20">438 Olof Gigon me anassagorea: opsis tõn adelõn ta phainomena. Protagora potreb- be avergli obiettato che il phainomenon mostra solo il dēlon presente e non permette mai conclusioni sull 'adëlon futuro. In termini generali, basti rilevare che ancora per Aristotele la posizione di Protagora nella Verità possiede un significato immutabil- mente rappresentativo ed utile per la discussione. Sembra lecito sup- porre qualche cosa di analogo anche per il libro Sugli dèi . Infine, Epicuro. Sarebbe a questo punto necessaria una discus- sione particolareggiata dei passi importanti di Plutarco (Adv. Col. 1109 F-1110 E) e Sesto (Adv. Log . I, 203-216, II 185 e I 369) che non può essere qui sviluppata. Essa mostrerebbe che Epicuro ha ten- tato una sintesi delle dottrine di Protagora, Democrito ed Aristotele. Nel passo di Sesto sopra citato per ultimo (Adv. Log. I 369) si acco- stano espressamente Protagora ed Epicuro come coloro per i quali ogni phainomenon è vero, contro Democrito, per il quale ogni phaino- menon è falso23. Ciò mostra che la discussione sulla Verità di Prota- gora continua in età ellenistica; anche Sesto, Pyrrh. hyp . I 216-219, non tralascerà di distinguere la propria posizione scettica da quella di Protagora. 9. Veniamo ora al libro Sugli dèi. Punto di partenza è costituito dalla frase introduttiva, conservata in 80 B 4 D.-K. Come già accennato, essa permette due conclusioni. Dal punto di vista tematico, essa riguarda due problemi: l'esistenza e la forma degli dèi. L'aporia espressa nella frase introduttiva deve venire fondata da un punto di vista metodico. Protagora doveva per- ciò sviluppare i pro ed i contro riguardo l'esistenza degli dèi, quindi i pro ed i contro sulla loro forma umana (solo questa, infatti, doveva essere in discussione) ed infine concludere che noi, come uomini, non siamo in condizione di pervenire ad una sicura decisione. Come è noto, in tutta la letteratura antica vi sono solo due testi in cui vengono esposti tematicamente per esteso gli argomenti pro e contro l'esistenza degli dèi. Si tratta di Sesto, Adv. phys. I 49-194 e Cicerone, De nat. deor. II/III. La trattazione di Sesto è scolastica- mente pedante e dotta, mentre Cicerone cerca di evitare lo stile del trattato filosofico, scrive in modo accurato e piacevole, e, come Pla- tone, ha interesse a lasciar intrawedere il meno possibile i fondamen- ti sistematici degli argomenti che discute. 23. Cfr. Arist. Met. 1012 a 30-33; ciò si indirizza prima di tutto a Demo- crito, per il quale tutto è altrettanto incomprensibile quanto il fatto che 'la diagonale sia commensurabile' (il che porta in parte a 1009 b 8-12, in parte a 983 a 11-21), poi a Protagora, che, come nel Teeteto, viene accostato ad Eraclito.</page><page sequence="21">Il libro 'Sugli dèi' di Protagora 439 È inutile soffermarsi sulle dimostrazioni dell'esistenza degli dèi (Sext. I 60-136 e Cic. De nat. deor. II), perché si tratta di materiale quasi esclusivamente stoico, mescolato con temi platonici ed aristote- lici. Si dovrà però ammettere che Protagora prendesse in considera- zione alcuni temi importanti, come il consensus generis humani (ripre- so nell'Ellenismo da Peripatetici, Epicurei e Stoici), l'ordine cosmi- co, che Anassagora aveva collegato con un Nous cosmico che si po- teva chiamare dio oppure no, infine l'epifania degli dèi in forma uma- na periodicamente ricorrente nella tradizione. Non è tuttavia possi- bile, in sostanza, procedere oltre queste considerazioni di ordine generale. Più fruttuose sono le dimostrazioni contro l'esistenza degli dèi (Sext. I 137-193 e Cic. De nat . deor. III - che purtroppo presenta una grossa lacuna nella parte centrale). Si dovrà sin d'ora tener pre- sente che, tra i filosofi che furono considerati atei o che approfondi- rono la discussione sull'ateismo come possibilità, Protagora fu non solo il primo, ma anche di gran lunga il più influente, molto più di Prodico, Diagora o Teodoro di Cirene. 10. Ai numerosi schemi usati da Platone senza che egli ritenesse ncessario rilevare che si trattava di costruzioni preesistenti, di norma elaborate dalla sofistica24, appartiene la lista delle cinque vie tramite le quali l'uomo può pervenire alla arete o alla eudamonia. Essa è ri- portata con chiarezza da Aristotele (Eth. Eud. 1214 a 14-26): natura, apprendimento, esercizio, dono divino, caso. Benché nell'Etica Nico - machea (1099 b 9-24) essa venga assai rielaborata, sono ancora rico- noscibili in successione apprendimento, esercizio, dono degli dèi, ca- so; la via della natura viene espunta poiché di ciò si parlerà solo in 1103 a 18-b 2. Essa è tuttavia già presupposta nel Menone platonico, tant'è vero che non Socrate, ma Menone la introduce nella discussio- ne (70 A). In 99 A-100 B Socrate distorce senza riguardo la discus- sione, in quanto respinge la via dell'esercizio insieme con quella del 24. Due esempi dal Teeteto: 156 B presenta una lista di cinque sensa- zioni, ed in verità quelle della prima parte corrispondono alle tre sensazioni 'superiori' in Aristotele, Eth.Nic. III 13, mentre le rimanenti, gusto e tatto, so- no trattate insieme a 'raffreddamenti' ed 'ardori'; che si tratti di uno schema fìsso, già dato, appare dalla ripetizione in 186 D. In 156 B, seguono imme- diatamente le quattro affezioni che si presentano in forma di elenco già in Lach. 191 D. Se l'ellenismo si serve di questa lista come base per la sua teoria delle affezioni, ciò non è dovuto, naturalmente, al poco appariscente passo platonico; si deve presupporre un autore più antico, che per primo ha for- mulato la lista in modo decisivo.</page><page sequence="22">440 Olof Gigon dono divino, nell'intento di eludere quella che nel senso del dialogo è la giusta risposta alla domanda sulla via per raggiungere Varete , cioè l'esercizio. Così, egli mette in caricatura sia la via dell'esercizio sia quella del dono divino 25 . Interessante per noi è Etica Nicomachea 1099 a 11-16, dove si accenna concisamente al fatto che, se mai gli dèi donano qualche cosa agli uomini, deve trattarsi della felicità. In modo cautamente evasivo Aristotele osserva che la eudaimonia non è propriamente un dono degli dèi, ma una capacità degli uomini. « Tuttavia, anche così essa è qualche cosa di divino », dice, e supera in tal modo l'aporia, con un'impostazione retorica e non impegnativa. In modo altrettanto poco impegnativo egli osserva che, probabilmen- te, su questo problema è competente un'altra scienza. Risulta chiaro che, pur essendo consapevole dell'aporia e del suo peso, intende ac- cantonarle nel modo più rapido. Esso torna tuttavia a riemergere molto più tardi. In Cic. De nat. deor . III 86-88, Cameade solleva contro gli Stoici l'argomento assur- do che gli uomini chiedono agli dèi di ricevere in dono salute, ric- chezza e successo, mentre non chiedono mai di poter ricevere virtù ed eudaimonia . In altri termini nessuno si aspetta dalla divinità il dono più prezioso, ma solo i beni di secondo e terzo rango. La con- clusione è ovvia: se esistesse la divinità come essere perfetto essa sa- rebbe capace e pronta a dare agli uomini la cosa più perfetta. Ma chi non si aspetta da lei questo dono fa implicitamente capire che a suo parere una divinità come essere perfetto non esiste. La vicenda evolutiva del problema può essere ricostruita come segue: Cameade conosceva certamente, in una qualche forma, ciò che Aristotele aveva detto, ma sapeva anche che era possibile una solu- zione radicale dell'aporia, soluzione che Aristotele doveva aver cono- sciuto ma che aveva cercato di evitare. Viceversa Cameade, nella sua lotta contro il dogmatismo stoico, non aveva alcun motivo per evitare la soluzione radicale. Tutto sembra indicare che la aporia teologica e la sua soluzione atea radicale sia più antica di Aristotele. Egli è solo interessato a neutralizzarla a posteriori. L'ipotesi che qui abbiamo a che fare con Protagora appare lecita se si prende in considerazione un secondo gruppo di testi. È di nuovo Cameade che, in Cicerone, De nat . deor . III 38, so- stiene che dio non può possedere nessuna virtù, poiché la virtù sorge solo là dove l'istigazione al male venga vittoriosamente superata. Co- 25. Sottolineo questo punto perché il ricco commento di Dirlmeier ai passi del l'Etica Nicomachea non ha colto queste connessioni.</page><page sequence="23">Il libro f Sugli dèi ' di Protagora 441 raggioso è colui che non si è lasciato indurre alla viltà, ecc. Gli dèi non sono sottoposti a tal genere di tentazioni, perciò non hanno virtù, e se non hanno virtù, non esistono. Ciò che è delineato concisamente in Cicerone, viene trattato dif- fusamente in Sesto, Adv. phys. I 152-175, ma in modo tale che diver- si ordini di argomentazioni vengono mescolati tra di loro con non- curanza. In 152-161 vengono rifiutate agli dèi, una dietro l'altra, la continenza, che presuppone la tendenza al piacere, la fortezza, il co- raggio e la magnanimità, che consistono nel superamento di una mo- lestia determinata. In 174-175 segue la temperanza che è simile alla continenza, mentre, e ciò stupisce, la giustizia in 175 viene sbrigata con una sola frase. Interessante è la dimostrazione che dio non cono- sce il ponos, perché solo colui che lo ha personalmente sperimentato può sapere qualche cosa del ponos ; e se egli non conosce il ponos, non conosce neppure Vhēdonē (163-166). Se poi dio è informato di tutto e si trova in tutte le cose, non possiede né euboulia né technë , e quindi neppure P« arte della vita»26 (167-173). Particolarmente im- portante è, infine, 176-177: o dio possiede la virtù o non la possiede. Se non la possiede, è malvagio; se la possiede, dipende da qualche cosa che è « migliore » di se stesso. Perché anche la virtù degli uo- mini è « migliore » dell'uomo che la possiede. Queste sono tutte tesi che, per quanto vengano formulate da Sesto in modo insufficiente, rientrano, nel loro insieme, in una tradizione storico-problematica as- sai ramificata. Dobbiamo in questa sede accontentarci di richia- mare gli elementi più ovvii. Per la religione arcaica la divinità suole possedere una sola vir- tù, la giustizia, con la quale è in grado di compensare l'ingiustizia del mondo storico; a partire di qui essa viene contraddistinta proprio dal fatto che (come l'uomo democratico nell'Atene del tardo V secolo) può vivere come vuole. In Senofane, ma non solo in lui, si aggiunge il fatto che la divinità è ciò che deve essere solo quando rappresenta senza limitazioni ciò che gli uomini chiamano moralità. Ma proprio di qui si sviluppa con una certa urgenza il problema di sapere se sia possibile e se aveva senso attribuire alla divinità una tale moralità. Ma se non si deve attribuire alla divinità la malvagità e non si può attribuirle la virtù, si deve supporre che essa non esista. Se si pone a confronto questa tesi con la precedente, si vede che nella sostanza esse sono connesse. Dio non può donare all'uomo la 26. Occorre porre l'accento sul fatto che già Aristotele, Eth.Nic. 1097 b 25-30 ha più o meno anticipato questo concetto assai diffuso nell'Ellenismo.</page><page sequence="24">442 Olof Gigon virtù perché non la possiede; ma una divinità che né possiede la virtù né è in grado di donarla, non è nulla. Si accosti a ciò Aristotele Eth. Nic . 1178 b 7-23: il suo punto di partenza è lo stesso di Cameade, le cui considerazioni si trovano in Cicerone ed in ultima analisi in Sesto. È assurdo voler attribuire agli dèi virtù pratiche, etiche. La motivazione datane tuttavia, e ciò è strano, non è univoca: due virtù vengono respinte perché gli dèi non hanno tendenza al male (fortezza e temperanza); altre due perché so- no legate a situazioni sociali, presupporre le quali presso gli dèi sa- rebbe ridicolo (giustizia e magnanimità). Lascio in sospeso queste dif- ficoltà27, analogamente al problema di quale rapporto abbia questo passo con il fr. 101 Str. dell'Ortensio di Cicerone che risale anch'esso ad Aristotele28. Il risultato è quello di Cameade, ma Aristotele riesce a offrire un autentico superamento dell'aporia. Alle virtù pratiche si contrappone la theõria come attività che, espressamente, non consiste nella vitto- ria su un ostacolo. Essa è eticamente neutra e può essere senza esita- zioni attribuita agli dèi. Questo per quanto riguarda Aristotele. È dif- ficile credere che l'accademico Cameade non fosse informato di que- sta soluzione dell'aporia: egli l'ha tacitamente respinta e ha mantenu- to proprio la prospettiva che Aristotele aveva cercato di superare: dall'impossibilità di attribuire virtù agli dèi alla conclusione che essi non esistono. È possibile che questa posizione di Cameade sia colle- gata al fatto che la filosofia ellenistica, considerata nel suo insieme, sotto la spinta impellente dell'imperativo etico socratico, combatté soprattutto la legittimità e la possibilità di una teoria etica neutrale 29. Aristotele conosce già i due argomenti ateistici - dio non possiede le virtù né può donarle agli uomini, quindi non esiste - e cerca di sottrarvisi, mentre Cameade, sullo slancio della polemica contro la teologia stoica, vi ritorna. Chi ha originariamente formulato l'argo- mento? Credo si possa affermare con una certa verosimiglianza che si trattò di Protagora. 11. Un ultimo punto. Ho già osservato che Protagora poneva in discussione non solo l'esistenza, ma anche la forma (umana) degli dèi. Egli cioè risollevava il problema che Senofane aveva per primo posto 27. Né Dirlmeier né Gauthier-Jolif l'hanno rilevata nei loro commenti ad 1. 28. Cfr. anche Arist. ap. lambì. Prot. p. 53, 2-7 Pistelli. 29. Le osservazioni di Cic. De fin. IV 11 mostrano come il Peripato ellenistico abbia talora cercato di correggere la teoria in senso socratico.</page><page sequence="25">Il libro ' Sugli dèi ' di Protagora 443 in modo radicale: è lecito rappresentarsi gli dèi in forma umana, co- me la tradizione greca aveva fatto per secoli, rifiutando consapevol- mente le concezioni orientali? Senofane l'aveva negato, ma si era accontentato di affermare che dio è per forma dissimile dagli uomini (21 B 23 D.-K., cfr. B 14): senza pronunciarsi, per quanto sappiamo, su quale forma dio possieda in realtà. Era possibile ricavare dai suoi versi che egli voleva scorgere la divinità nélYouranos e che quindi essa ha forma sferica, tuttavia dai testi si comprende trattarsi di una sem- plice conclusione e non di una dottrina elaborata30. L'Epicureo in Cicerone, De nat. deor . I 18 e 24 ci mostra con quanta facilità po- tesse essere messa in ridicolo la dottrina di una divinità sferica31. Torniamo nuovamente a Cameade in Cicerone, De nat . deor . III 29-54 e Sesto, Adv. phys. I 138-147, 151, 178-181. I testi si com- pletano a vicenda. Bisogna dimostrare che la divinità non può essere né corporea né incorporea, e quindi, soprattutto, che essa non può es- sere un animale. Entrambi i testi sono composti in modo assai poco perspicuo, quello di Sesto per trascuratezza, quello di Cicerone a cau- sa dello sforzo di presentare le dottrine in modo disteso e non pe- dante. Cercherò, per quanto possibile, di ricostruirle nell'ordine si- stematico 32. Sesto inizia con la dimostrazione che dio non può essere né cor- poreo né incorporeo. Incorporeo non è, perché ciò che è incorporeo è incapace di energein ; corporeo non è neppure, perché tutti i corpi sono divisibili, e inoltre non si danno corpi oltre ai quattro corpi e- lementari. Questi sono perituri, si trasformano l'uno nell'altro e pos- seggono inoltre ciascuno un « luogo proprio ». Ne segue che dio non può essere costituito né di uno solo di questi corpi elementari, né del- la composizione di più corpi: non solo ogni composto può venir me- no come tale, ma i corpi elementari, tendendo ciascuno verso il pro- prio luogo, potrebbero restare mescolati insieme solo per breve tem- po (Cic. De nat . deor. III 34: i presupposti platonici e aristotelici di quest'argomento sono evidenti). Molto più importante è la dimostrazione che dio non può essere 30. 21 A 30, quindi A 1, 28, 31, 33 ecc. D.-K. contro Cic. De nat. deor. I 28. 31. Insistere in I 24, come histasthai in Plat. Theaet. 157 B ed altrove dovrebbe costituire un accenno all'etimologia di episteme, che interpreta la parola come « mantenere fermo » nel senso della particolare immagine che si trova in forma fortemente abbreviata in Arist. An. Post. 100 a 12-13; non è questa la sede per indagare se essa sia già presocratica. 32. Il commento di A.S. Pease al De nat. deor. è insoddisfacente, così come quello di Van den Brouwaene, per tacere di quello dell'edizione della Tusculum-Bücherei del 1978.</page><page sequence="26">444 Olof Gigott un animale. È subito evidente che vi è compresa la dimostrazione che dio non può avere forma umana. La linea principale dell'argomentazione muove dal fatto che l'a- nimale è caratterizzato dalla sensazione. Questa è una salda dottrina aristotelica 33 che tuttavia qui esprime, come spesso in altri casi, una communis opinio . Decisiva conseguenza è che ogni percepire è un al- terarsi ed ogni mutamento avviene verso il meglio o verso il peggio; si dimostra così che tutto ciò che si muta è perituro. Caratteristico è l'insieme del passo di Sesto, 139-144. Tra i cin- que sensi viene trattato anzitutto il gusto del dolce e dell'amaro, che comporta la ricezione del nutrimento utile o nocivo. Si potrebbe ribat- tere che esso non appartiene alla divinità, e cioè dire che essa non possiede questo senso. Cameade ha espressamente ribattuto che la di- vinità, posto che, come animale, è superiore all'uomo, deve avere organi di senso non in misura minore, ma in misura maggiore del- l'uomo. Bisognerà quindi assegnarle il gusto, con la conseguenza che il gusto dell'amaro indicherà che essa è suscettibile di malattia e di morte. Vengono quindi esaminati in veloce successione gli altri quat- tro organi di senso ed infine, con una citazione' di Senofane (21 B 24 D.-K.) viene trattata ancora distintamente la vista. Ogni attività dei sensi è sottoposta alla legge dell'opposto; spetta ad ogni senso distin- guere impressioni favorevoli o nocive per l'esistenza. Per la stessa ragione, evidentemente, si danno solo esseri viventi perituri. Tre singolarità vanno rilevate in questo passo. Se nella trattazio- ne di Sesto, per scarna che sia, gusto e vista occupano un posto par- ticolare, ci si deve ricordare che Democrito aveva costruito un si- stema delle qualità sensibili riccamente differenziato solo per questi due organi (68 A 129, 135 D.-K.). Quando poi Cameade afferma che la divinità non deve possedere meno, ma più dei cinque sensi umani, occorrerà richiamare la poco facilmente spiegabile notizia democri- tea in 68 A 116 secondo cui ci sono più di cinque sensi: gli animali ne avrebbero di più (capacità di prevedere?) e così i sapienti e gli dèi, e questi ultimi più di tutti. Benché non si possa ricavare molto da ciò, non si potrà tuttavia escludere che ci sia un nesso con il no- stro passo di Sesto. Infine abbiamo la testimonianza di Proclo ( ap . Olymp. Comm. in Phaed. p€ 85 Westerink) secondo cui Aristotele avrebbe insegna- to che le stelle sono esseri viventi, dotati tuttavia dei soli organi del- l'udito e della vista; il che è per Aristotele molto significativo, poiché la vista è l'organo della theõria e l'udito l'organo della comunica- 33. Cfr. Bonitz, Index 19 b 42-51 e 311 a 44-53.</page><page sequence="27">Il libro 4 Sugli dèi ' di Protagora 445 zione; il decisivo esercizio di entrambe non ha dunque nulla a che fa- re con i bisogni biologici dell'animale e non viene quindi colpito da una critica come quella di Cameade. La testimonianza è, a mio pa- rere, inoppugnabile. Il tentativo fatto da ultimo da Haase34 di ri- condurre la citazione semplicemente a De anima 434 a 31-b 8 più Simplicio De an . 320 19 sgg. e Filopono, De an. 599, 34 sgg., e quindi eliminarla, mi pare fallito. In realtà ci troviamo di fronte allo sforzo aristotelico di difendere la sua tesi che le stelle sono divine ed ani- mate contro una critica dello stesso genere di quella che più tardi Cameade avrebbe formulato contro la Stoa, attingendola dunque ad una tradizione più antica. Cicerone completa Sesto osservando da una parte che per sensa- zione si devono intendere non solo i cinque sensi ma anche piacere e dolore, rilevando, dall'altra, che eccesso e difetto sono possibili nell'intero ambito delle qualità sensibili ed anche di piacere e dolore, e che l'eccesso può diventare mortale. Aristotele si è in proposito e- spresso più volte, talvolta per rilevare l'opposizione tra gli ambiti in cui l'eccesso è o insensato o mortale, e quello delle virtù, in cui l'eccesso appare propriamente desiderabile35. In Cicerone anche que- st'osservazione serve a dimostrare che la divinità non può possedere organi di senso, che quindi non è un animale e perciò non esiste. L'ultimo passo meritevole di attenzione è Sesto, 178-179. Secondo la credenza tradizionale non solo gli dèi appaiono in forma umana, ma parlando anche agli uomini e pure tra di loro, come si può vedere in Omero. È possibile che gli dèi abbiano la voce e siano in grado di parlare? Se hanno la voce, hanno gli organi corporei corrispondenti r il che è assurdo 36 ; e se possono parlare, sorge il problema di quale lin- gua parlino, e se greco, come comprendono coloro che parlano loro in lingua diversa dal greco? È facile provare l'assurdità della questione, anche se essa implica ambiti più vasti, come mostra il bello studio di W. Theiler, Die Sprache des Geistes in der Antike ( Forschungen zum Neuplatonismus 1966, 302 sgg.). Se gli dèi non hanno né voce né linguaggio, non esistono. Pro- prio in questo contesto dobbiamo richiamare espressamente la teolo- gia di Democrito e poi di Epicuro. Entrambe infatti sembrano per molti aspetti lasciarsi comprendere come il tentativo di neutralizzare la tesi che gli dèi non sono animali, e quindi non esistono; e ciò au- 34. Synousia Schadewaldt , 1965, p. 354 n. 78. 35. Cfr. Bonitz, Index 791 b 50-792 a 15. 36. Sesto si richiama in proposito a scopo dimostrativo alla « mitologia di Epicuro », pur avendo poco prima - in 165 - utilizzato egli stesso una for- mula epicurea.</page><page sequence="28">446 Oiof Gigon torizza l'ipotesi che proprio questa tesi fosse stata avanzata da Pro- tagora nel libro Sugli dèi. Nella teologia di Democrito, che almeno nelle linee generali ci è nota da 68 A 74 e B 166 D.-K., gli dèi sono imagines , eidõla , im- magini di una realtà che noi, come tale, non cogliamo. Il concetto di eidolon non solo si collega alla generale teoria democritea sulla per- cezione e la conoscenza, ma prende anche in considerazione il fatto che gli dèi si manifestano agli uomini in forma umana. La religione tradizionale rinforza il presupposto che gli dèi posseggono la forma di uomini belli in modo sovrumano, fondandosi sul fatto che essi si manifestano solo in questa forma come Apollo, Ermes, Atena o Afrodite. Credo, che la teologia degli eidöla di Democrito vada interpretata come un compromesso tra la tradizione, che conosce solo epifanie degli dèi in forma umana, e l'obiezione filosofica che esseri formati in senso fisiologico come « animali » allo stesso modo degli uomini non possono essere immortali. Si tratta di immagini, uomini che in senso stretto non sono uomini, ma immagini solo nel senso che non possono essere rifiutati in base a quell'obiezione. Epicuro ha compre- so molto bene l'intenzione di Democrito, allorché precisa che gli dèi non possiedono propriamente ossa, carne, sangue, ma solo « qualche cosa come » ossa, carne, sangue (Cic. De nat. deor . I 48-49, col com- mento di Pease). In tal senso si potrà attribuire loro anche voce e lin- guaggio, anche se solo « qualche cosa come » voce e linguaggio. Un punto caratteristico è costituito dal fatto che Epicuro, difen- dendo la forma umana contro Protagora, a mio parere si è appellato non solo alla tradizione, ma anche ad una considerazione di Aristote- le, il quale pure ha rigorosamente respinto, in linea generale le rap- presentazioni antropomorfe degli dèi37. In De anima 407 b 13-26, contro la metempsicosi pitagorica egli osserva che l'anima dell'uomo non potrebbe entrare in un corpo qualunque, ma solo in quello di un uomo che sia predisposto ad essere governato da un'anima siffatta. Ora, si ammetta che tra il nous divino e quello dell'uomo vi sia un'af- finità, ne seguirà necessariamente che se lo spirito umano può esiste- re solo in un corpo umano, analogamente lo spirito divino ad esso affine potrà stare solo in un corpo che sia simile a quello dell'uomo. È proprio questo il modo in cui Epicuro, presso Cic. De nat . deor. 37. Met. 997 b 9-10, 1000 a 9-18, 1074 a 38 -b 10, Poi . 1252 b 24-27; in ogni caso Aristotele non prende una posizione decisa sul problema se si debba ammettere una forma diversa oppure una pura mancanza di forma; cfr De cael. 279 a 11-b 3, 284 a 2 - b 5.</page><page sequence="29">Il libro 'Sugli dèi ' di Protagora 447 I 48, ha argomentato a favore dell'antropomorfismo degli dèi. È pos- sibile anche completare il punto specifico altrettanto facilmente. Se si riconosce che per Aristotele ( Eth . Nic . VIII 1) come per Epicuro (MC 27, Gnom . Vat. 52) l'amicizia (e non l'amore) rientra tra i beni più perfetti, dovrà necessariamente risultare assurdo negare questo bene agli dèi. Epicuro ne ha tratto le conseguenze, e cioè ha accolto una molteplicità di dèi, che vivono felici in società negli intermondi ultraterreni. Se sono socievoli, essi saranno anche in grado di par- larsi reciprocamente pur se in un modo solo simile a quello umano. Torniamo ancora una volta a Democrito: apprendiamo che que- gli dèi, in quanto idoli, determinano il bene ed il male, o meglio, che alcuni sono positivi, altri negativi e che perciò ci si deve augurare di imbattersi in idoli benefici. Qui si intravvede una teologia differenziata, che non siamo più in grado di ricostruire. Comunque, il problema di come si debba pregare trovava una risposta che evitava la critica maligna di Plato- ne, Legg . 905 B-907 D. Sorge naturale l'ipotesi che l'epifania di tali idoli in ogni caso impedisce agli uomini di avere opinioni false sulla divinità, in specie di collocare gli dèi negli spazi astronomici e ren- derli responsabili di fenomeni come tuoni e lampl. Era certamente in- tento di Democrito quello di liberare gli uomini dalla superstizione dei tempi primitivi (è questo il significato di 88 A 1, 45, A 168, 169, stranamente fraintesi da Diels-Kranz) e di condurli a ll'athambia. La filosofia deve superare l'inquietante thaumazein con cui essa comincia nei noti passi di Platone ( Theaet . 155 CD), di Aristotele (Met. 982 b 1 1 sgg.) e di Plutarco (Mor. 44 B) 38. Il superamento dello stupore nei confronti dei fenomeni celesti di origine ignota, ri- tenuti espressione dell'ira divina, viene proprio ottenuto tramite l'e- pifania degli dèi in forma di idoli simili all'uomo. Chi può sapere se anche qui non ci fosse l'influsso del libro Sugli dèi di Protagora? Infine, ancora e per l'ultima volta Aristotele. Acuto ci appare il problema del significato che « vivere » e il concetto di « vita » as- sumono nella teologia di Met. XII 6-10. La questione si fa scottante in riferimento alla famosa frase: « l'attività dell'intelligenza è vita » (1072 b 26-27). Esattamente, che cosa vuole e che cosa non vuole dire Aristotele? Prendiamo come sfondo la tesi che Aristotele altro- ve sostiene e che, credo, anche Protagora aveva sostenuto, per con- cludere all'inesistenza degli dèi in base alle sue implicazioni assur- de, che cioè il vivere e la vita devono essere caratterizzati tramite la 38. Sono persuaso che tutti e tre i passi risalgano in ultima analisi a Democrito.</page><page sequence="30">448 Oîof Gigon sensazione; se ne ricava la conclusione che Aristotele in 1072 b 26-27 cerca di pervenire ad un concetto di vita che escluda proprio la sen- sazione e mantiene solo il noein , che non viene intaccato dalla cri- tica protagorea. A nessuna condizione egli poteva evitare di attribuire vita e vivere al sommo principio, che dal punto di vista fisico era mo- tore immobile e dal punto di vista teologico il sommo dio dotato di piena bellezza e felicità; perché l'alternativa alla vita, per lui come per Protagora, poteva essere solo la mancanza di vita e la morte, •cioè, per la divinità, la non esistenza. Egli doveva tuttavia formu- lare il concetto di vita in modo tale che fosse inattaccabile. Aristotele perviene così alla formula ben nota, che a ben guardare è un para- dosso, poiché opera con un concetto di vita che è inconciliabile con quello che domina nel De anima e nell'insieme degli scritti biologici. Per quanto riguarda le divinità astrali, come abbiamo visto, egli si era spinto così avanti da attribuire loro una forma di vita, che in ogni caso dispone delle sensazioni della vista e dell'udito. Per quan- to riguarda la divinità somma, rimane solo una forma di vita che consiste nel puro noein . L'ipotesi che qui ci sia stata l'influenza delle tesi di Protagora mi pare purtuttavia allettante. 12. Sono consapevole di aver messo insieme, nella sostanza, un edificio di ipotesi. Punto di partenza era stata la persuasione che non abbiamo nessuna ragione sufficiente per ritenere che lo scritto Sugli dèi sia stato meno importante della Verità . Si è così cercato di ricostruirne i possibili influssi. Un'ultima osservazione: ho totalmente trascurato il mito del Protagora platonico (320 C-322 E). Ora come un tempo, lo ritengo Tin gioco senza impegno di Platone, forse ad eccezione di un solo brano, che appare come un corpo estraneo e che è stato introdotto da Platone con molta forzatura (322 A 3-6): poiché l'uomo è affine alla divinità ed è l'unico animale ad aver concepito dèi e culto divino, analogamente, è l'unico essere che ha inventato il linguaggio e dato il nome alle cose. Ciò non ha alcuna attinenza con la favola che vie- ne raccontata. Perché Platone lo ha inserito e donde lo ha preso? Non si potrà escludere completamente che ci sia un rapporto con una delle opere sicuramente testimoniate di Protagora (e cioè la Verità , 'Sugli dèi , ed i libri cui accennano Aristotele, Met . 997 b 34-998 a 6 e Platone, Soph. 232 D 5-E 1). Di più, tuttavia, non è possibile dire.</page></plain_text>