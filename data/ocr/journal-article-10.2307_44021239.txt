<plain_text><page sequence="1">SCHEDE a cura di Eugenio Garin I ERMETISMO E ANTICA TEOLOGIA Nel concludere il suo Orpheus in the Middle Ages (Cambridge Mass., Harvard University Press 1970, p. 210) John Block Friedman osservava che « la vicenda di Orfeo... nel Rinascimento, e poi fino a oggi » avrebbe potuto offrire materia per un altro libro. In una prospettiva diversa, e con diverse intenzioni, almeno per alcuni capitoli di quell'opera si potrebbero trovare spunti nell'importante volume di D. P. Walker, The Ancient Theology. Studies in Christian Platonism from the Fifteenth to the Eighteenth Century (G. Druck- worth, London 1972). Delle precedenti ricerche di Walker sulla prisca theologia , in parte qui riprese, sia pure in forma mutata, tutti ci eravamo serviti, e cosi pure dell'ec- cellente indagine del '58 su Spiritual and Demonic Magic (quanto a The De- cline of Hell , di recente Christopher Hill, TLS nov. 24, 1972, p. 1432, lo ha segnalato come un esempio di « storia intellettuale non separata dalla storia totale, ma di essa parte integrante »). D'altro canto le pagine di Walker si in- contrano spesso con le indagini di Frances Yates (ma anche con le puntuali e sollecitanti ricerche di Charles B. Schmitt, e con le osservazioni del McGuire e del Rattansi), contribuendo a tessere una tela assai vasta in cui lo sviluppo del pensiero del Rinascimento e dell'Illuminismo risalta in tratti che, per essere spesso rimasti nell'ombra, non per questo risultano meno rilevanti. Importante sarà, anzi, non lasciarsene sedurre fino a privilegiarli. Due punti, innanzitutto, meritano di essere messi in evidenza nel volume di Walker: la nozione di prisca theologia , e il periodizzare dal '400 al '700. Proprio all'inizio, nel definire che cosa debba intendersi per theologia prisca , Walker, che ha lanciato il termine, esprime anche lo scherzoso rammarico di averlo fatto, per la difficoltà di determinarlo ulteriormente. Definisce, tuttavia: « una certa trattazione dell'apolegetica cristiana fondata su testi di cui è falsa la datazione »: sono i testi, supposti antichissimi, attribuiti ai primi teologi quali Ermete Trismegisto, Orfeo, Pitagora (gli Hermetica, gli Orphicay gli ' Ora- coli caldaici ', i Carmi sibillini i ' Versi aurei e cosi via). La nozione, in realtà, è ben valida, e felicemente individuata: sostanzialmente corrisponde a quella theologia poetica , a cui Giovanni Pico si proponeva di dedicare uno studio approfondito, e che imporrebbe, forse, una ripresa del discorso intorno alla poesia dei pagani e alle ' favole antiche ' Di fatto, quando riesaminiamo</page><page sequence="2">332 EUGENIO GARIN già la polemica che si accese a Padova fra Albertino Mussato e frate Giovan- nino da Mantova, ci colpisce subito il valore ' teologico ' ricercato nei versi degli antichi poeti. Mussato, e il suo avversario, più che a proposito della ' im- moralità ' dei classici, si scontrano sul significato teologico dei loro miti. Il dissidio è sulla ' teologia ' di Omero - prisca e poetica. Il Mussato non esita a mostrare la corrispondenza fra il giuramento che gli dèi fanno per le acque dello Stige e la funzione lustrale dell'acqua del battesimo. In realtà, nell'un caso come nell'altro, è al Dio immanente nelle acque che si fa riferimento [liqui- di s Deus... in undis). Naturalmente nella lunga disputa che traversò il Trecento per sboccare nel Quattrocento si intrecciano più temi; ma non vi manca mai anche quello di una prisca ' teologia poetica ', in cui gli antichi cantori avreb- bero espresso sensi occulti, comuni a tutti gli uomini e a tutte le religioni. Giu- stamente, per altro, Walker si rifa soprattutto a Ficino e alla sua traduzione del 4 Pimandro ' e dei testi ermetici, decisiva nel suscitare un orientamento desti- nato a diffondersi straordinariamente e a collegarsi con tutta la rinascita neo- platonica, di Porfirio, Giamblico e Proclo. Anche qui, forse, non sarebbe privo di interesse ricercare se, e come, proprio nelle dispute teologiche, fiorentine e no, circolasse già da tempo una qualche curiosità per l'ermetismo (non solo magico-astrologico, ma, appunto, teologico). Fino dal 1936 il Ferguson, nel pre- sentare il quarto volume (i Testimonia ), da lui curato, degli Hermetica di W. Scott, richiamava l'attenzione sulle citazioni ermetiche presenti numerose nel De verbo Dei di Tommaso Bradwardine. Ora può essere degna di nota la pre- senza a Firenze di un manoscritto pergamenaceo molto bello dell'opera, fatto trascrivere in Parigi già nel 1356 da Francesco de' Nerli degli Eremitani (debbo la segnalazione della nota di possesso alla dott.ssa Lorenza Romagnoli Vertova,. che studia da anni il problema). Il codice passò poi nella biblioteca dei Dome- nicani di Santa Maria Novella, ed è ora alla Nazionale (Conv. Soppr. G. 3. 418). Quanto a Francesco de' Nerli, risulta maestro di teologia allo Studio; il suo codice reca al margine continue indicazioni dei luoghi dove è citato o ricordata Hermes. Il Niccoli, nei dialoghi del Bruni, si lamenterà del fatto che il Liber Alcidi , con la famosa morte di Ermete, fosse stato ritenuto più importante di Cicerone (lo usò lo stesso Salutati). Non solo Lattanzio e Agostino, dunque, o testi come il Liber XXIV philosophorum , ma anche una più recente e sottile discussione teologica aveva mantenuta desta l'attenzione sul tema, anche se solo col Ficino, e nel quadro del ť programma ' di Cosimo, l'ermetismo si affermerà come componente essenziale della rinascita platonica. Con ragione, quindi Wal- ker incentra la prisca theologia nel nodo stretto da Ficino fra ermetismo, orfismo e neoplatonismo. Anche qui è quasi paradossale - e Walker lo rileva - che alla radice della politica ' religiosa ' unitaria di Cosimo, e alla base di taluni orien- tamenti ' apologetici ' dei platonici, si trovi l'influenza diretta del Pletone, ossia di colui che tentò apertamente addirittura una restaurazione pagana del culto del Sole. In realtà, se è vero che i ' platonici ' fiorentini si servirono dell'antica teo- logia per un'apologetica cristiana, è pur vero che il loro cristianesimo si pre- sentava come la religione universale dell'umanità - il luogo della ' concordia y</page><page sequence="3">SCHEDE 333 universale, la ť concordantia catholica ' di cusaniana memoria. La stessa rivela- zione si identifica facilmente con una rivelazione razionale comune a tutte le menti, variamente configurata, ma coincidente nel fondo. Non è un caso che l'orazione al Sole di Giuliano imperatore fosse cosi cara, oltre che al Pletone, al Ficino e allo stesso Pico (forse, fra i testi antichi a cui converrebbe por mente per mettere a fuoco queste ' utilizzazioni ' della prisca theologìa nel con- testo dell'ultimo platonismo sarebbe da collocare anche il non ignoto Damascio). Ermete e Orfeo: sono questi i teologi antichi su cui si sofferma Walker, che con grande chiarezza mostra il modo in cui se ne delinea l'immagine, e come si determini attraverso la loro supposta 4 antichissima ' rivelazione la pos- sibilità di instaurare quella pax e quella concordia religiosa che i platonici fio- rentini posero al centro della loro opera. Di particolare interesse, in questo contesto, il modo in cui si presenta Savonarola, e l'uso che egli stesso, o, per lui, Gian Francesco Pico, fa dello scetticismo, col rilancio di Sesto Empirico •(e del codice procurato da G. A. Vespucci). Di fronte a una tolleranza fondata sulla universale rivelazione della ragione, Savonarola sostiene, da un lato la svalutazione della ragione umana, dall'altro la necessità della semplice fede, e della fede dei semplici. È fra le cose più interessanti del libro di Walker questa specie di parallelismo fra una sorta di razionalismo 4 liberale ' della prisca theo- logìa (e del platonismo) e l'ambiguo gioco dello scetticismo, oscillante fra un rigoroso esame critico dei limiti (e, quindi, dei fondamenti) della ragione umana e la distruzione della ragione, e delle sue pretese egemoniche, per il trionfo della pura fede. Walker ha individuato bene, fra secolo XV e XVI, alcune linee destinate a orientare la discussione filosofica in profondità fino al Settecento: da un lato il platonismo fiorentino (non senza temi di Cusano) destinato a tro- vare eco in eretici come Serveto (su cui v. anche Claudio Manzoni, L'erme- tismo nella « Christianismi restitutio » ài Michele Serveto , « La Cultura », IX, 1971, p. 15 e sgg. ), ma soprattutto a continuarsi oltre i Platonici di Cambridge fino a certi sviluppi teologici del newtonianismo, e a certe difese della teologia dei Cinesi (e magari a certi atteggiamenti massonici del Cavaliere Ramsay). È, anzi, proprio questa la tradizione ' ermetica ' che, in ardite e avventurose esplo- razioni, Frances Yates ha inseguito dovunque fino agli esiti della illuminazione rosacrociana (Frances A. Yates, The Rosicrucian Enlightenment , Routledge and Kegan Paul, London 1972). Si tratta, al fondo, di una teoria della ragione non aliena né da sbocchi mistici (la luce universale), né da tentazioni magiche, ma fortemente ancorata a ideali di umanismo universalistico. Di contro si pro- fila il doppio volto della scepsi: di critica sistematica della umana razionalità, magari fino a esiti libertini; di presupposto a un cieco fideismo. Di fronte al rigido appello alla fede di Savonarola, già Gian Francesco Pico sembra oscil- lare, a volte, fra vigili analisi epistemologiche e svalutazione radicale di ogni possibilità umana. Nell'inseguire questo tema, e le profonde differenze interne allo ' scetticismo ', da Gian Francesco Pico e Cornelio Agrippa fino a Pierre- Daniel Huet, e in genere nel mostrare l'ambiguo giuoco di utilizzazioni e di rifiuti della prisca theologia soprattutto nella Francia del Seicento, il libro di ^Walker è non solo di singolare interesse, ma estremamente sollecitante. È auspi-</page><page sequence="4">334 EUGENIO GARIN cabile che ne nascano nuove indagini, anche in aree culturali da lui non appro- fondite. Comunque, il deista Herbert di Cherbury tradotto nascostamente dal Mer senne in funzione apologetica, in una trama di operazioni ireniche in cui suona anche il nome di Comenio, non è che l'episodio ' paradossale ' di una vicenda in cui, a un certo punto, si inseriscono a difesa dei Gesuiti in Cina, e dei Cinesi, i libri di un Paul Beurrier e di un Rapine de Saincte-Marie - un agostiniano e un francescano - i quali rispolverano nella Francia di Cartesio Bessarione, Ficino, Pico, Patrizi, Steuco, nonché tutta la tradizione ermetica, per dimostrare la profonda pietà dei Cinesi. L'ultimo capitolo dell'opera di Walker è intitolato a « mon cher Zoroastre », ossia al Cavaliere Ramsay (a quel modo lo chiamava la moglie molti anni dopo che era morto). Siamo ormai in pieno Settecento; ma la yicenda non è meno interessante, fra Fénelon e Swift, Newton e Clarke, The Travels of Cyrus , i riti cinesi e gli inni massonici. Walker conclude sull'osservazione che per Ramsay la scienza newtoniana veniva a collocarsi lungo una linea che partendo dalla prisca theologia giungeva a combinare atomismo, spirito neoplatonico, anima del mondo e leggi matema- tiche della natura. Soggiunge: « ora, grazie all'opera del Rattansi e del McGuire sappiamo che questo era il modo in cui Newton vedeva se stesso » (p. 263). Non diversamente, nella sostanza, Frances Yates conclude il suo ultimo libro,. The Rosicrucian Enlightenment , osservando che se « FAuflärung sembra intro- durci in un'atmosfera molto diversa, in realtà il suo razionalismo era intinto di ' illuminismo ' » (p. 233). Non a caso le sembra che il motto più conveniente per entrambi gli 4 illuminismi ' siano le parole della Via lucis di Comenio. Poco innanzi, riferendosi proprio alla scienza * moderna ', aveva richiamato la pro- pria significativa conferenza di alcuni anni fa The Hermetic Tradition in Re- naissance Science (in Art, Science , and History, ed. Charles S. Singleton, John^ Hopkins Press, Baltimore 1968). Può darsi che talune di queste posizioni va- dano ulteriormente approfondite, sfumate, corrette. Dimostrano comunque la non immacolata concezione della scienza del Seicento, la complessità delle sue origini e della sua struttura, l'intreccio variopinto della speculazione moderna,, nonché la validità di un periodizzare che veda lo sviluppo di motivi costanti dal XV secolo al XVIII. E a quanti battono sulla 4 rivoluzione copernicana ' come inizio di un'era nuova, tutta ' scienza ' dell'umanità - e come nascita di un uomo nuovo, visto che siamo in tema di ' motti ', accanto alle parole di Come- nio citate dalla Yates, valga ricordare quelle di uno che fu certo un grande scienziato, e indubbiamente 'copernicano': Keplero. Scriveva, nel capitolo decimo del libro quinto dell* Harmonice mundi-. « nam uti Sol in seipsum re- volutas, per emissam ex se speciem, movet Planetas omnes, sic etiam mens, uti philosophi docent, seipsam intelligens, inque seipsa omnia, ratiocinationes ciet„ suamque simplicitatem in illas diducens et explicans, omnia facit intelligL Adeo ... connexa sunt inter se, et colligata, motus Planetarum circa Solerti m eorum centro, et discursus ratiocinationum... ».</page><page sequence="5">SCHEDE 335. II LEONARDO DA VINCI, LA SUA CULTURA, LA SUA OPERA Nella sua elegante lettura vinciana del 1972 Cesare Vasoli (La laide del Sole , XII Lettura Vinciana , 15 aprile 1972, Barbera Editore, Firenze 1973) ha finemente mostrato come si possa ricercare con rigore il tessuto culturale in cui si mosse Leonardo, distinguendone i vari livelli, senza perciò diminuirne in nulla l'originalità, ma anche senza alterarne le proporzioni, privilegiandone, o esaltandone, aspetti che, al contrario, si inseriscono perfettamente in contesti precisi. Di proposito si sono richiamate le pagine del Vasoli per la fruttuosa indicazione di fonti che in esse è presente, senza arroganza e con esattezza. Quando, infatti, Bernard Gille, in un'opera del '64, ma che ha visto la luce in italiano nel 1972 ( Leonardo e gli ingegneri del Rinascimento , trad. it. di Adriano Carugo, Feltrinelli, Milano 1972), ha osservato che «il problema delle fonti di Leonardo non è mai stato affrontato in maniera appropriata », ha detto cosa che - almeno alcuni decenni fa - era sostanzialmenre esatta (anche se qualche tentativo, oltre quelli a lui noti, era pur stato fatto quando egli scri- veva, e da tempo, ed era stato altresì avviato un discorso di metodo forse non del tutto spregevole). Comunque il Gille era senza dubbio nel vero quando sembrava mettere in dubbio che Leonardo fosse davvero ' omo sanza lettere anche se, purtroppo, gli era di nuovo sfuggito quanto aveva largamente dimo- strato fino dal 1962 Carlo Dionisotti (Leonardo uomo di lettere , « Italia me- dioevale e umanistica», V, 1962, pp. 183-216), ii; un saggio che resta fonda- mentale anche dopo le ampie ricostruzioni della ' biblioteca ' di Leonardo, che la scoperta dei codici di Madrid ha reso possibili (Nando De Toni, Contributo alla conoscenza dei manoscritti 8936 ed 8937 della Biblioteca Nazionale di Ma- drid ', estr. dai « Commentari dell'Ateneo di Brescia » per il 1966, Brescia 1967, pp. 67-80; C. Maccagni, Riconsiderando il problema delle fonti di Leonardo, X Lettura Vinciana , Barbera, Firenze 1971). Non sono tuttavia le deficienze bibliografiche - ancorché notevoli - che qui si vogliono rilevare nel libro del Gille, quanto piuttosto le perplessità che destano i suoi modi di procedere, la sua preparazione storica di fondo, e le notizie generali che egli possiede sull'epoca in cui colloca Leonardo. E per co- minciare dalle vicende di testi e di biblioteche, di cui il Gille ama discorrere, si ha l'impressione che egli abbia in proposito idee non in tutto adeguate, come quando sembra sfuggirgli che di scritture propriamente 4 tecniche ', ' volgari di livello ' artigiano ' e ' meccanico ', non sempre è dato trovare traccia in 4 inventari ' che elencano libri ' dotti ', di pregio, o degni di attenzione. Il silen- zio di certi inventari dice, quindi, poco sulla presenza reale di tali opere. Co- munque, e per venire a questioni più rilevanti, a proposito di tradizioni mano- scritte e di raccolte celebri, a un certo punto ci viene detto che Leonardo, dopo*</page><page sequence="6">336 EUGENIO GARIN avere cercato invano un Archimede a Milano (e, deve presumersi, prima a Fi- renze), finalmente lo « trovò a Urbino, nel 1502, al seguito di Cesare Borgia che ne faceva il saccheggio » (p. 50). A parte il fatto che non è ben chiaro in che modo Leonardo studiasse Archimede nel sacco del Valentino, non sembra potersi facilmente sottoscrivere l'asserzione del Gille che Urbino era allora « la più dotta fra le città italiane, e la più ricca di biblioteche». Ma più stupisce la notizia che, sempre nel 1502, di tutti quei libri, e quelle biblioteche, « quanto ne restava, finito il saccheggio della città, fu raccolto in Vaticano ». Uno storico della scienza, infatti, non può non avere familiarità con Federigo Commandino, Bernardino Baldi e Guidubaldo Dal Monte, e quindi non può ignorare l'impor- tanza perdurante della biblioteca di Urbino, la collezione dei matematici greci ivi riunita da un Della Rovere erede non indegno della passione degli avi. Non uno storico della scienza, ma il più modesto storico della cultura, uso a servirsi •di frequente degli scritti del Baldi, è probabilmente indotto a ricordare i versi presaghi con cui interdiceva ai profani l'accesso alla biblioteca urbinate: « non porre il pie sull'onorata soglia, / Tu cui Palla immortai non dà la mano ». Del resto non è necessaria soverchia industria per consultare almeno il vecchio ca- talogo degli urbinati greci dello Stornaiolo (Codices Urbinates Graeci , Bibl. Va- ticana, Romae 1895, pp. ix-lvii), e rinfrescarsi la notizia che solo dopo il 1631, alla morte di Francesco Maria della Rovere, Alessandro VII ne raccolse l'ere- dità e la biblioteca. Non è certo il caso di esaminare qui la tesi di un uso da parte di Leo- nardo della cosi poco diffusa versione di Guglielmo di Moerbeke (W. Schmidt, Zur Textgeschichte der 'Ochutněna ' des Archimedes , « Bibliotheca Mathema- tica », 3. Folge, vol. III, 1902, pp. 176-179), che tuttavia, secondo Heiberg, Jacobus Cremonensis avrebbe utilizzato per la propria, del 1450 circa. II Gille, ovviamente, non poteva sfruttare le preziose ricerche del Clagett, il cui primo volume (Archimedes in the Middle Ages. I. The Arabo-Latin Tradition , Uni- versity of Wisconsin Press, Madison 1964) è contemporaneo al suo; aveva però a disposizione, oltre a numerosi contributi dello stesso Clagett, le ricerche e l'edizione di Heiberg, senzn contare il catalogo di Axel Anthon Björnbo, certo imperfetto, ma dal quale avrebbe potuto imparare che per l'appunto a Firenze, fra la fine del Trecento e la prima metà del Quattrocento si era venuta racco- gliendo una eccezionale biblioteca scientifica (Die mathematischen S. Marco- handschriften in Florenz , « Bibliotheca Mathematica », 3. Folge, voll. IV-XII, 1903 e sgg.), nella quale, vedi caso, non mancavano testi di Archimede, di Euclide, di Jordanus Nemorarius (v. per es. l'importante codice già di San Mar- co, ora Conv. soppr. J, V, 30; cfr. Björnbo, op. cit., IV, 1903, pp. 241-245. Il codice, che Cosimo il Vecchio acquistò dagli eredi di Filippo di ser Ugolino Pieruzzi, fu da Cosimo donato a San Marco). Senonché il Gille ha la curiosa convinzione che « nelle biblioteche italiane del Trecento non esistono copie di quei manoscritti antichi, di quelle compilazioni medievali di cui si hanno esempi in Germania » (p. 94). Cosi, quando parla di Vittorino da Feltre e della sua scuola, lo ricorda come « il celebre grammatico umanista » (p. 50), e proba- bilmente non ha presente il suo grande amore per le discipline matematiche,</page><page sequence="7">SCHEDE 337 che lo indusse, povero com'era, a offrirsi come servo al famoso Biagio Pelacani «da Parma per averne lezioni in cambio. Né sembra informato del fatto che nella sua scuola faceva leggere quotidianamente ai suoi allievi proprio il testo greco degli Elementi di Euclide. Dal Gille, viceversa, a proposito di Firenze e di Archimede impariamo che « Toscanelli, questo famoso maestro di abaco, lo inse- gnava attraverso le traduzioni latine, in verità poco fedeli, di Gerardo da Cre- mona. Anche se non si era mai praticato Euclide, se ne conoscevano nondi- meno alcuni frammenti» (p. 151). Ove, fra l'altro, il Gille non sembra ricor- dare che uno che di Archimede si intendeva sul serio, il Regiomontano, il 5 lu- glio 1464, neirattaccare le tesi del Cusano « sulla quadratura del circolo », si rivolgeva proprio al Toscanelli, dicendogli, e sia pure con stile ampolloso: « se tu volessi gareggiare con Archimede, forse riporteresti la palma » ( Joannes Ger- manus Paulo Florentino , in De trian gulis omnimodis libri V: accedunt Nicolai Cusae quaedam de quadratura circuii , Norimberga 1533, pp. 29, 56 sgg.). Che poi ' magister Paulus ' avesse un Archimede, credo di aver mostrato altrove. In verità, non a caso, e non solo per ossequio esteriore, il Regiomontano, mentre attaccava il Cusano, esaltava Toscanelli, e proprio richiamandosi a Archimede. Se molti sono ancora i motivi di perplessità di questo tipo, suscitati dalla lettura dell'opera del Gille, non minori sono quelli di carattere più generale, circa il suo modo di vedere il contesto culturale dell'epoca. A un certo punto, secondo quello che ormai è divenuto un topos di una certa letteratura ' scien- tifica ', entra in giuoco il ' platonismo ', e con esso le aspirazioni religiose e, naturalmente, le élites intellettuali. Il Gille non viene meno ai doveri di una certa liturgia antiplatonica, e scrive: « Paolo Uccello, Piero della Francesca, Leon Battista Alberti, erano platonici; Pacioli lo era anche, in una certa misura: i tecnici veri e propri non seguirono la stessa via; essi appartengono a un'altra tradizione » (p. 58). In che cosa mai consistesse il ' platonismo ' di Paolo Uc- cello, non deve essere facile dire. È vero che, a sentire Vasari (ed. Milanesi, II, pp. 215-216; ed. P. Della Pergola, L. Grassi, G. Previtali, II, p. 166), « conferiva assai e ragionava delle cose di Euclide » con Antonio (per errore, nella Giuntina del 1568, Giovanni) Manetti « eccellentissimo matematico de' tempi suoi ». Ma dal discutere di Euclide a essere platonico, ci corre (né il Gille poi deve avere dimestichezza con Vasari, se a proposito di descrizioni di mac- chine per feste parla, p. 95, di « testi dimenticati del Vasari »). Né platonico andrà chiamato per l'uso di certi simboli, se anche secondo André Chastel ( Arte e Umanesimo a Firenze al tempo di Lorenzo il Magnifico. Studi sul Rina- scimento e sull'Umanesimo platonico , Einaudi, Torino 1964 [ed. francese 1959], p. 223) Paolo « non prestò seriamente attenzione ad essi ». Quanto poi all'Al- berti platonico, è favola a cui è sempre più difficile credere, anche se è dura a morire, e se ha avuto sostenitori illustri, da Cristoforo Landino in poi. Stoico, se mai, sarà da dire, e non solo sul terreno morale, ma anche per la teoria dei semi ignei dovunque diffusi e vivificatori del tutto; platonico solo nel senso che aveva letto Platone, ne aveva ammirato alcuni luoghi e tratto qualche spunto. Del resto sarebbe tempo, e non solo per il Quattrocento e il Cinquecento, di precisare che cosa si intende, quando si parla di questo ' platonismo ', e se ne</page><page sequence="8">338 EUGENIO GARIN fa un idolo da esorcizzare in confronto a un aristotelismo altrettanto generica e privo di chiara consistenza (per alcune acute osservazioni contro il preteso ' platonismo ' dell'Alberti cfr. Carroll William Westfall, Society , Beauty, and the Humanist Architect in Alberti' s ' de re aedificatoria ' « Studies in the Renaissance », XVI, 1969, p. 73 e sgg., dove si discute Jan Białostocki, The Power of Beauty. A Utopian Idea of Leon Battista Alberti , in Studien zur toskanischen Kunst. Festschrift Ludwig Heydenreich, edd. W. Lötz, L. L. Möl- ler, Leipzig 1964, pp. 13-19, e, attraverso Białostocki, Wittkower, Chastel e Gombrich). Comunque il Gille, ancorché gli dedichi varie pagine, non sembra avere grande familiarità neanche con P Alberti. Della vita dice che « oggi è ben nota », mentre tutti sanno che moltissime cose ci sfuggono; dà per certo, fra il '30 e il '32, un viaggio in Francia, Belgio e Germania « al seguito di un legato » (sic), mentre anche il Grayson ( Leon Battista Alberti , in DBI, I, 1960, pp. 702-709) giustamente lo nega per mancanza di documenti persuasivi; con stupore impariamo che « tutta una parte dell'opera albertiana è andata pur- troppo perduta, soprattutto nel campo scientifico e tecnico », laddove le per- dite, certo penose, sembrano piuttosto scarse (ma il Gille dipende dalla bio- grafia del Mancini, direttamente o per intermediari; e l'opera del Mancini, ec- cellente per i suoi tempi, ha ormai molto più di mezzo secolo di età). Che la ' fisica ' dell'Alberti fosse tutta contenuta in uno smarrito De motibus ponderisy è asserzione da accogliere con cautela; e cosi pure quanto è detto sul De re aedificatoria , sulla sua composizione e sulla sua incompiutezza. Che Meliaduso d'Esté, a cui sono dedicati i Ludi mathematici , diventi Meliado, può essere do- vuto a una svista banale; sconcerta invece l'elenco dei manoscritti del De re aedificatoria (p. 293). Il Gille ne segnala solo due, che dovrebbero supporsi i più importanti: uno latino, il « codice Estense 419 della Biblioteca comunale di Modena » (sic), e uno italiano, « il 2520 della Riccardiana di Firenze ». Ora, l'Estense lat. 419 (a. 0. 3. 8), trascritto per Mattia Corvino, è probabilmente un apografo dalYeditio princeps, e quindi posteriore all'85, scartato dall'Orlandi per la sua recente edizione critica (Il Polifilo, Milano 1966, II, p. 1006); il Riccardiano 2520, invece, è una versione parziale (fino a III, 13), certamente non albertiana, e che spesso fraintende l'originale. Non più soddisfacente la trattazione del Filarete; la sua opera è detta « dedicata a Francesco Sforza, per il quale era stata scritta », laddove, come tutti sanno, stesa in origine per lo Sforza, fu poi dedicata al Medici, e perciò in taluni luoghi rimaneggiata. Non è esatto dire che ha avuto « una tradizione manoscritta abbondante », almeno nell'originale in volgare. Quanto al giudizio sul Filarete, delineato in rapporto con l'Alberti, non può dirsi davvero che sia molto perspicuo. « Pensatore mediocre, scrittore poco fecondo, il Filarete - asserisce il Gille - fu senza dubbio più vicino alla realtà tecnica » dell'Al- berti; « più ingegnere che teorico, più a suo agio, in ogni caso, quando ha a che fare con problemi pratici », tuttavia, « il Filarete non possiede il pragma- tismo del suo predecessore. La sua città è puramente ideale, e non fa intervenire né il sito, né le reminiscenze medievali» (pp. 113-114). Ove, a dir vero, chi:</page><page sequence="9">SCHEDE 339 abbia dimestichezza con i testi cosi dell'Alberti come del Filarete, non può non rimanere alquanto insoddisfatto. Ed è strano che il Gille, a parte l'ondeggia- mento del suo dire, non si renda conto di tutte le eredità d'ogni genere che sono presenti nel Trattato del Filarete, cosi carico di vedute generali e di pre- supposti teorici ' medievali ' (ha scritto Carroll William Westfall, op. cit ., p. 78: « Filarete is at times absurdly anthropomorphic in his theoretical foun- dations for design »). Inutile insistere più oltre su una anche troppo facile enumerazione di ine- sattezze particolari, o di vedute storiche generali mutuate da opere d'insieme invecchiate, o fondate su interpretazioni consunte. Ne viene una ' lettura ' degli * ingegneri ' rinascimentali 4 separata ', anche quando l'Autore non lo vorrebbe, dalla trama reale della cultura e della vita. I legami complicati che si intrec- ciano nell'opera di un Alberti o di un Filarete vengono spezzati in distinzioni che ť allora ' non avevano senso. Non solo: si proiettano sul passato schemi estranei e falsificanti proprio perché non si posseggono strumenti ermeneutici adatti. Anche quando vengono formulate asserzioni, o ricostruzioni, sostenibili, non si armonizzano col tutto dell'indagine e sembrano poggiare su basi ete- rogenee. Comunque il caso delle ' inesattezze ' del Gille, storico apprezzato della metallurgia francese e della banca, voleva essere solo un esempio delle diffi- coltà che si propongono allo storico delle scienze e delle tecniche che voglia innestare ricerche specifiche su vedute d'insieme. Non è lecito, infatti, parlare delle letture, delle biblioteche, della circolazione dei libri nel secolo XV senza ripercorrere adeguatamente le tappe di una cultura in trasformazione. Non è lecito discorrere delle ť idee ' di un 4 artista ' senza essersi direttamente docu- mentati - e i documenti sono accessibili. Come non si può discorrere di Euclide e di Archimede, e della conoscenza che se ne aveva e della loro influenza, senza un'analisi attenta e puntuale della documentazione specifica. Il Clagett, quando, stimolato in realtà dalle tesi generali del Koyré, si è proposto di affrontare il nodo rappresentato dalla rinascita di Archimede, ha capito che, per discuterlo, era necessario ripercorrere tutto l'itinerario dei testi attraverso il Medioevo. Alla fine della sua preziosa indagine si potrà, o meno, essere convinti delle con- clusioni; non si potrà non ammirare il patrimonio di acquisizioni precise che lo storico, e il filologo, avrà raggiunto, mentre si dovranno riesaminare tutte le questioni alla luce dei nuovi dati. Cosi, di fronte alla generica rivolta contro l'aristotelismo, di cui si era soliti parlare per i secoli XV e XVI, un'analisi ravvicinata ci permette ormai di vedere sempre più chiaramente le linee molteplici della discussione nei vari campi, e ci dimostra la necessità di distinguere fra sopravvivenze scolastiche e varieta di correnti neoaristoteliche. Analogamente, dopo tante indagini, non è più tollerabile 1 uso indiscriminato del termine 1 platonismo ' adoperato poi come una sorta di formula da esorcista (e come se il compito dello storico fosse quello di pronunciare esorcismi e anatemi). Infine, specialmente lo storico della scienza di tempi lontani, non dovrebbe mai dimenticare di esaminare, per quanto riguarda le fonti, e non solo in ma- teria di idee e teorie generali, ma di dati, i manuali e le enciclopedie, e non</page><page sequence="10">340 EUGENIO GARIN solo ad alto livello - dovrebbe cioè ' sporcarsi le mani ' in archivi e biblioteche per ricercare i modesti veicoli reali di notizie e dottrine. Dovrebbe informarsi esattamente di classificazioni e insegnamenti delle varie discipline, ai vari livelli. In che cosa consisteva nel secolo XV, nel XVI, un corso di ' matematica ' o di ' fisica 7 Come, e su che testi era fatto? Come erano distribuiti gl'insegnamenti? O, ancora, quali conoscenze matematiche, e quali osservazioni, presuppongono i calcoli sulle comete fatti dal Toscanelli, e che possediamo nella stesura auto- grafa? Poteva davvero farli un maestro elementare d'abaco, come taluni ri- petono? Si può vivere benissimo, ed anche coltivando scienza, senza fare storia delle scienze; se la si fa, deve farsi con la consapevolezza che si coltiva una disciplina storica, e che ci si muove verso la diversità. Perché questo, e questo soprattutto, interessa lo storico: cogliere Y altro, e compararlo, e rendersi conto delle vie difficili e sinuose lungo le quali si è mossa la ricerca - senza piangere, né ridere, né indignarsi: per capire. E per capire un autore antico, a comin- ciare dalla sua lingua, bisognerà conoscere il suo procedere, il suo modo di impostare i problemi, i suoi strumenti - diversi, giova insistere, dai nostri, an- che se non inafferrabili. Se per affrontare la storia delle scienze dell'Otto- cento sono necessarie raffinate conoscenze specifiche, per cimentarsi con la scien- za greca è indispensabile, non solo conoscere bene il greco (e le ' scienze del- l'antichità '), ma ricostruire le forme in cui si ponevano, sul terreno tecnico, i problemi, e si conducevano le ricerche. Né Ippocrate o Galeno, né Euclide o Archimede sono autori da poco; d'altra parte senza la loro conoscenza non è possibile seguire le discussioni filosofico-scientifiche almeno fino al Seicento avanzato (né, infatti, è ammissibile che in opere, particolareggiate per quanto riguarda il secolo XVII, la scienza greca sia presentata attraverso riassunti di manuali, e non senza inesattezze, come un preambolo cursorio dedicato a deliri lontani). Euclide, Archimede e Tolomeo, sono necessari per intendere Galileo, almeno quanto Platone e Aristotele per intendere Hegel. È stata di recente molto giustamente deprecata « una strana storia italiana della scienza che considera come invalicabile punto di arrivo - per insufficiente preparazione tecnica - la fisica di Torricelli e la biologia di Darwin e nella quale, mentre ci si ferma a lungo sulle vicende delle idee più generali, non si tratta mai di esperimenti, di teoremi, di dimostrazioni » (Paolo Rossi, Pro- blemi e prospettive della storiografia della scienza , « Rivista di filosofia », voi. 63, 1972, p. 127). Sante parole! non meno deprecabile, per altro, una storia, ita- liana e no, in cui la scienza greca (o medioevale) sia considerata una sorta di prologo negli inferi, frutto di menti rozze e imprecise, e perciò da trattarsi alla buona, senza conoscere le lingue delle fonti, senza riafferrarne in tutte le dimen- sioni la ricca problematica, e le tecniche specifiche di ricerca, assai lontane da quelle delle scienze contemporanee. E, certo, ben vengano esperimenti, teoremi e dimostrazioni, senza cui il discorso è vuoto, ma nel loro nesso costante con idee e ideologie, con ipotesi, illusioni, sogni. Bisogna evitare, dopo avere sco- perto che anche le idee, per camminare, hanno bisogno dei piedi degli uomini, di cominciare subito a tagliare le teste.</page><page sequence="11">SCHEDE 341 Senonché la discussione, a questo punto, dovrebbe affrontare un problema tutt'altro che chiarito: quale senso e funzione, oggi, possa ancora avere una storia ' generale ' anche di una singola disciplina scientifica - e in che misura abbia un senso parlare di ' storia della scienza ', o di ' storia della filosofia ' Che è, si badi, problema diverso da quello del metodo della ricerca storica nel campo delle scienze e della filosofia, anche se con esso, ovviamente, legato. III M. A. ZIMARA E LE SUE « QUAESTIONES » A Marco Antonio Zimara, e al figlio Teofilo Zimara, dedicò già la sua attenzione, fino dal 1955, Bruno Nardi, in un saggio, come tutte le cose sue, pieno di dottrina e di acume (poi raccolto, con alcune integrazioni, nel volume Saggi sull'Aristotelismo padovano dal secolo XIV al XVI , Sansoni, Firenze 1958, pp. 321-365). Adesso Antonio Antonaci ha avviato un'ampia e siste- matica disamina, di cui è uscito un primo volume (Ricerche sull'Aristotelismo del Rinascimento. Marcantonio Zimara , vol. I, Dal primo periodo padovano al periodo pre salernitano y Editrice Salentina, Lecce-Galatina 1971). Dello studio deirAntonaci, non appena sarà completo, converrà occuparsi analiticamente, anche perché chiama in causa la grossa questione dell'aristotelismo, o, meglio, degli aristotelismi del Rinascimento. Per ora si vuol solo segnalare la notizia di un manoscritto (su una stampa curata dallo Zimara v. la nota di Edward P. Mahoney, The Date of Publication of an Edition of Aristotle by Marcantonio Zimara , « The Transactions of the Bibliographical Society The Library», XXVI, 1971, pp. 53-56), che neppure il Nardi ricordò, e che sembra conservare la Quaestio de mistione, menzio- nata nelle Contradictiones del Colliget (Nardi, op. cit ., p. 346; Antonaci, op . cit. y p. 49). Lo scritto dello Zimara venne indicato già nel 1922 da Vitoldo Rubczynski, nel saggio Tracce di studi filosofici compiuti da Polacchi a Padova verso la fine del Cinquecentoy contenuto nel volume miscellaneo Omaggio del- l'Accademia polacca di scienze e lettere all'Università di Padova nel settimo centenario della sua fondazione y Tip. dell'Università, Cracovia 1922, pp. 345- 364. Il Rubczynski, fra l'altro, segnala e descrive il ms. 2169 della Biblioteca Jagellonica di Cracovia che raccoglie lezioni padovane e bolognesi, alcune di grande interesse, trascritte da uno studente polacco (« quaestiones per me Joan- nem Strzembosz Patavii et Bononiae conscriptae »). Fra queste, appunto, « Ex- cellentissimi et acutissimi philosophi Marci Antonii Zimarae quaestio: utrum elementa remaneant formaliter in mixto » (p. 153 del ms.). Vale la pena di trascrivere la descrizione del Rubczynski: « A p. 185 parla degli esperimenti che fece a Padova e a Ferrara con una palla di piombo e di legno, e come esse con la medesima celerità cadano: ' non potest esse alia ratio huius rei,</page><page sequence="12">342 EUGENIO GARIN nisi haec, quia elementa habent eundem appetitum ' Fine alia pagina 186: ' colligendo igitur, qucx)d dictum est, dico quod, cum summa sit pax elemen- torum inter se, quando sunt in mixto, nihil mirum, si gravia ascendimi et levia descendunt, quia semper elementa in mixto habent eundem appetitum quem habet elementům praedominans. Haec hactenus dicta sunt, quod spi-ctat ad istam questionem. Finis ' ». Come è noto, una quaestio de gravibus et levibus , che lo Zimara espose il 12 maggio 1526, di mattina, a Padova, si conserva completa nel manoscritto Magi. XI, 67 della Nazionale di Firenze (che già m'avvenne di segnalare a Bruno Nardi). Ma per tornare al codice di Cracovia descritto dal Rubczynski, degni di attenzione sembrano anche altri testi; in particolare il primo, anonimo: « super secundum librum physicorum disputatio de 2° meth[aphysicorum], utrum sit prohemium 2 phisicorum ». Comincia: « Superioribus annis, dum amplissimus Cardinalis Sadoletus philosophus elegantissimus hac vita feliciter frueretur, orta est non vulgaris quaedam opinio de 2° divinae philosophiae libro, quam primus ipse promulga vit, nimirum quod esset prohemium secundi auscultationum natur a- lium, et eandem pluribus confirmavit rationibus Joannes Franciscus Beatus vir eruditissimus, quibus omnibus subscripsit tandem anno 5o elapso firmioribus adductis rationibus philosophorum nostrae tempestatis et decus et princeps Do- minus Vincentius Madius ». Se il bresciano Vincenzo Maggi è personaggio ben noto, e di grande rilievo, modestissimo invece sembra il Beato, di cui si può leggere nel Magi. VIII, 36, una enarratici... in prohemium Physicorum Aristo- telis , tenuta a Pisa nel dicembre del 1543, ma nella quale non sembra essere traccia della discussione sollevata dal Sadoleto e destinata a prolungarsi fino ai nostri giorni, circa il significato preciso da dare al noto luogo della Metafisica a, 3, 995 a 17-19 (ôtò oxejttéov jiqcotov tí ecruv f| (pwxiç* ovxco yàç xai jieqí uvcov fļ (pvöixT] ôfjXov earai...). Nello stesso manoscritto di Cracovia erano, infine, raccolte, dell' ' acutissimo filosofo Baldassare Gambarini Bolognese una quaestio de motu e una dispu- tatio de generatione et corruptione , nonché una quaestio de aeternitate motus Jo. Frane. Fabii Bononiensis. IV NOTERELLA SPAVENTIANA Di Bertrando Spaventa possiamo leggere ora insieme riuniti (Opere, a cura di Giovanni Gentile, voll. I-III, Firenze, Sansoni, 1972) alcuni degli scritti più notevoli: quelli messi in luce, o comunque riediti dal Gentile. I tre volumi della raccolta sono poi resi veramente preziosi dalle circa duecento pagine della bibliografia curata da Italo Cubeddu (vol. Ill, pp. 857-1036), che è uno stru- mento indispensabile di studio. Duole che di altre opere, spesso non facilmente accessibili, la ristampa sia, almeno per ora, rinviata (e che sia, comunque com-</page><page sequence="13">SCHEDE 343 promesso l'ordine di successione, tanto più che il Gentile non obbedì sempre a un esclusivo criterio di importanza teorica, quanto piuttosto a raccogliere articoli sparsi, a dare alla luce inediti, a rimettere in circolazione opere allora non agevoli ad aversi). Cosi non viene riproposta la lettura delle pagine a volte cosi vigorose e, per certi aspetti, 4 attuali ', di Esperienza e metafisica , opera pubblicata postuma da Donato Jaja nel 1888, e della quale il Gentile stesso progettava una nuova edizione. Vi sono, in Esperienza e metafísica , tratti fra i più acuti di Spaventa, e fra i più notevoli per capirne l'ultimo periodo, e tutta la polemica antipositivistica, cosi diversa da quella condotta, diciamo cosi ' da destra ', da spiritualisti e cattolici. Ed è proprio questo lo Spaventa che meglio ci aiuta a comprendere, non solo taluni accenti di Labriola, ma anche non pochi motivi del primo Novecento. Leggendo, di recente, la prima parte della ricca e penetrante presentazione che Carlo Sini ha fatto della genesi del pensiero dei pragmatisti americani (Carlo Sini, Il pragmatismo americano , Laterza, Bari 1972), proprio a propo- sito delle discussioni di Asa Gray con Darwin, e poi di tutta la reazione a Darwin e Spencer da parte di filosofi e teologi americani, e proprio dei più aperti, mi tornarono alla mente le pagine di Esperienza e metafisica . Gli anni sono gli stessi: Esperienza e metafisica è opera stesa nel 1881-82 (ma La legge del più forte è del 1874 e non mancano appunti sparsi). Naturai Science and Religion di Asa Gray esce a New York nel 1880 (la celebre recensione dLY Ori- gine delle specie era uscita nel '60, del '76 sono i Darwiniana ; ancora nel 71 Darwin spera dall'amico una recensione a The Descent of Man). Il punto del dissenso era stato il concetto di selezione naturale, che Darwin recisamente negava potesse considerarsi da un punto di vista teleologico; le libere varia- zioni sono accidentali e meccaniche. Darwin non voleva, né poteva concedere al Gray un qualsiasi disegno o piano; mentre al Gray un cosmo fortuito sem- brava un assurdo. Orbene Spaventa si impunta proprio dinanzi alla stessa difficoltà. Darwin ha fatto una grande scoperta e l'ha fondata scientificamente. Solo che già nel- l'idea di selezione naturale , e poi in quella di sopravvivenza del più adatto, rischia di insinuarsi una tematica che trascende sia il caso che il puro mecca- nismo. Il fatto naturale meccanico è la lotta; col parlare di selezione, di ' più adatto ', o, peggio, di ' evoluzione ', si rischia di introdurre il concetto di pro- gresso, e quindi tutto un bagaglio metafisico, che ha soprattutto la colpa di essere surrettizio (« Io non ho paura della parola metafisica » - avverte Spa- venta - « non mi curo se sia in credito o no »). « L'esperienza - insiste Spa- venta - dice non solo cose e avvenimenti, coesistenti e successivi, e in generale un perenne flusso di fenomeni, ma progresso nelle forme dell'esistenza... Pro- gresso, aumento dell'esistenza, non è semplice mutazione o variazione » (pp. 84- 86). Senza dubbio, e lo dichiara, Spaventa ha in mente soprattutto Spencer, e tutta la metafisica da Spencer contrabbandata come scienza; e se da un lato difende la legittimità della metafisica, dall'altro chiede una rigorizzazione della scienza. « Osservo soltanto che si ha una idea strana e secondo me falsa della metafisica, quando si crede che essa deve trascendere assolutamente l'esperienza</page><page sequence="14">344 EUGENIO GARIN e non avere più nessuna relazione con essa, della quale nondimeno ha da essere la spiegazione; quando si vuole senz'altro che essa sia il regno dell'inconoscibile e perciò de* sogni, delle chimere o, come oggi si dice, più gentilmente, della poesia ... Muovere dal dato e ritornare al dato , non è una scoperta di Spencer,, ma il processo naturale del pensiero filosofico: tutti i filosofi, con più o mena coscienza, fanno cosi. Questa coscienza è piena in Herbart e Hegel ». In Herbart, anzi, e l'affermazione è importante per definire la posizione di Spaventa, « la sfera della metafisica coincide con quella del conoscibile» (pp. 96-97). Qualche anno prima, nel '75, Spaventa aveva avuto osservazioni non meno notevoli confrontando Darwin con Vico, in un frammento datato (21 luglio 1875), conservato fra le carte spaventiane della Civica « A. Mai » di Bergamo (al n. 7 dell'elenco degli ' inediti ' del Masini; ne debbo la segnalazione e la trascrizione alla gentilezza del dott. Alessandro Savorelli, che ha recentemente discusso una tesi di laurea spaventiana, presso la Facoltà fiorentina, con Claudio Cesa; un microfilm del ms. spaventiano esiste presso la Biblioteca della Facoltà). Spaventa insiste sul parallelo fra Vico e Darwin (da « uomo-animale » a uomo; « da bestia a uomo »); ma il testo è tutto degno di attenzione. Darwin è inat- taccabile sul piano scientifico: « concepisco la possibilità d'obbiezioni speciali, tecniche contro il Darwinismo: ma filosofiche (Weltanschauung), non so con- cepirle. Contro Vico si potevano fare le stesse osservazioni generali, che ora si fanno contro Darwin: come? dall 'uomo-bestia all'uomo-uomo? e cosi da sé, naturalmente, senz'altro? e dal muto il parlante? Provvidenza è una parola per contentare i minchioni. Ma andiamo diritto al caos. Dov'è il filo , la guida , il criterio , Videa ? Non v'è altro che arbitrio , utilità e tempo (si il tempo; per Vico è un elemento o fattore importantissimo). E similmente contro Darwin: Elezione (...): tutto è caso; si va al caos, al dominio assoluto d'un indetermi- nato, che è il tempo... ». E ancora: « Duplice formazione dell'Uomo: come animale e come Uomo. La scienza della seconda è stata scoperta prima della scienza della prima. Nella prima scienza: Elezione naturale. / Nella seconda scienza: Provvidenza. / La prima esclude ogni finalità estrinseca, trascendente; e pure non è mero meccanismo (...). La seconda esclude il Vero Dio (che aiuta sopranaturalmente gli Ebrei). E pure non pone il mondo umano a caso. La provvidenza aiuta naturalmente l'uomo. E Natura di cose è nascimento di cose. Nella Prima il nascimento è: relazione delle forme dell'esistenza colla esistenza stessa. / Nella Seconda il nascimento è: relazione delle modificazioni della mente umana colla mente stessa. Nella Prima non arbitrio divino, ma elezione naturale. Nella Seconda non arbitrio divino, ma Provvidenza e arbitrio uma- no (...) Vico dice: arbitrio e utilità. / Darwin dice: variabilità e vantaggio... ». La gran questione, per Spaventa, era su caso e necessità (« due elementi opposti: caso e necessità »), sull'idea, sulla legge, sul disegno. Quanto alla di- scendenza dell'uomo dall'animale, obbiettava ironicamente: « non capisco come quelli che ammettono con Bruno e Hegel contro la Bibbia - e ciò è ora con- fermato dalla Scienza - e con Vico anche (meno il fatto soprannaturale del po- polo ebreo. Sincerità o prudenza in Vico? Non importa. Questo fatto certo non è oggetto di scienza) che l'uomo dal pensare e fare da bestia sia a poco a poco</page><page sequence="15">SCHEDE 345 progredito naturalmente e giunto a pensare e fare da uomo , senza straordinario intervento di Dio (...), non capisco dunque come costoro abbiano tanta ripu- gnanza contro la discendenza dell'uomo dall'animale ». Il discorso, ovviamente, potrebbe continuare: su Spaventa, sulle discus- sioni intorno al darwinismo, sul maturarsi della consapevolezza che convenisse distinguere fra ciò che in Darwin era, per dirla con Labriola, « un gruppo di teorie tratte da un gruppo di osservazioni e di esperienze sopra un campo cir- coscritto della realtà », e « una nuova visione della vita ». Sempre Labriola, come è noto, scriveva: « Darwin ha di certo rivoluzionato il campo delle scienze dell'organismo, e con esse l'intera concezione della natura. Ma in Dar- win stesso non fu la coscienza completa della portata delle sue scoverte: egli non fu il filosofo della sua scienza. Il darwinismo, come nuova visione della vita, e quindi della natura, è di qua dalla persona e dagli intenti dello stesso Darwin ». In Spaventa, nell'ultimo Spaventa, matura appunto questa necessità di chiarire il rapporto fra scienza e filosofia, per dimostrare e fare intendere « quanto occorra di proceder cauti nell'affermare, che la scienza dell'ora pre- sente sia per se stessa la fine della filosofia ». Sono, ancora, parole ben note di Labriola, della quinta delle lettere a Sorel, del 24 maggio 1897. Quello che forse non è stato a sufficienza rilevato è quanto, la conclusione di quella let- tera (« la scienza arrivata a perfezione è già la filosofia, ossia... questa non significa se non l'ultimo grado della elaborazione dei concetti »), con l'esplicito rinvio a Herbart, riprenda fedelmente, ivi compreso il richiamo a Herbart, una pagina di Esperienza e metafisica di Spaventa (p. 97), non a caso impegnato a discutere Spencer, e proprio nei confronti di Darwin. V DISCUSSIONI SULLA STORIA DELLE IDEE In alcune pagine de L'archéologie du savoir scritte, più che en philosophe,, en rhétoricien , ma certo non prive di efficacia, Foucault nel '69 cercò di caratte- rizzare, appunto, la propria description archéologique di fronte alla histoire des idées (e cosí, dice Arnaldo Momigliano, « l'astuto Foucault » ha voluto sosti- tuire la propria archeologie du savoir alla discussa histoire des idées). Se, alla fine, almeno in quel testo, Foucault risulti proprio astuto, non è semplice dire; di fronte alla histoire des idées , proprio quale egli la descrive, la sua ' archeolo- gia ' impallidisce - e le positiviste heureux , che dice di essere, sembra confer- mare il detto popolare che felice è chi si contenta. L 'histoire des idées - osserva giustamente Foucault - è diffìcile a caratte- rizzarsi: « oggetto incerto, confini mal delineati, metodi presi a prestito a dritta e a manca, procedimenti oscillanti e mutevoli ». Eppure, tutto sommato, quante possibilità! « analisi delle opinioni più che del sapere, degli errori più che della verità, dei tipi di mentalità più che delle forme del pensiero ». In realtà, a de-</page><page sequence="16">346 EUGENIO GARIN finirla, più che un dominio di indagini marginali, è « uno stile di analisi, un modo di considerare ( une mise en perspective) ». Assume come proprio « il campo storico delle scienze, delle lettere e delle filosofie...; segue la genesi da cui si originano sistemi e opere... È la disciplina delle aurore e dei tramonti, la descrizione delle costanti oscure e dei ritorni, la ricostruzione degli sviluppi nella forma lineare della storia ». Si preoccupa di svelare « il giuoco degli scambi e degli intermediari da un campo all'altro; mostra come il sapere scien- tifico si diffonda, origini concetti filosofici, prenda forma nelle opere letterarie...; mette in rapporto le opere con le istituzioni, le abitudini, i compoi tamenti, le tecniche, i bisogni, le pratiche mute... Diventa la disciplina delle interferenze, la descrizione dei cerchi concentrici che avvolgono le opere, le sottolineano, le legano le une alle altre, le inseriscono in un contesto diverso da quel che esse sono... Nella sua forma più generale, si può dire che descriva senza posa... il passaggio dalla non-filosofia alla filosofia, dalla non scientificità alla scienza, dalla non letteratura all'opera. È l'analisi delle nascite silenziose, delle corrispondenze lontane, delle permanenze ostinate al di là dei cambiamenti apparenti, delle lente formazioni... Genesi, continuità, totalizzazione... ». Come si vede, il di- scorso di Foucault è molto sfumato, ma molto positivo, tanto che, alla fine, la perorazione a favore dell'archeologia del sapere può deludere: l'archeologia non considera il discorso come un ' documento ' ma come un ' monumento ' (non interpreta, non cerca oltre); non cerca quello che circonda il discorso, o lo prepara - essa definisce il discorso nella sua specificità; non mira all'opera, né a un soggetto creatore dell'opera; non vuole ' ripetere ', o raggiungere, il punto sfuggente in cui autore e opera si scambiano la loro identità; vuole solo ' riscri- vere '; non si propone il ritorno al segreto delle origini, ma ' la descrizione siste- matica del discorso-oggetto ' Di fatto, a distanza ravvicinata, la ' descrizione sistematica ' è tutt'altro che limpida; mentre « les points de partage » fra archeologia e storia delle idee sono numerosi, « les quatre différences » sono più facili a enunciarsi che a con- cretarsi nell'analisi. Resta comunque valida l'accusa di indeterminatezza di campo e di metodo della storia delle idee. Se, infatti, anche dal linguaggio imma- ginoso e suggestivo di Foucault si cerca di andare alle cose stesse, si ha l'im- pressione che le oscurità si addensino, che dietro un'espressione linguistica si collochino procedimenti sempre più vari e sfuggenti. Caratteristico in questo senso proprio il numero speciale che « The Times Literary Supplement » ha dedicato or non è molto a The History of Ideas (Friday 24 November 1972, n. 3690), con cinque interventi: di Felix Gilbert ( The Culture Historian's Task), di Arnaldo Momigliano ( National Versions of an International Phenomenon ), di John North (The Attraction of Past Science ), di Christopher Hill (Partial Historians and Total History), di Peter Burke (The Models and the Methods to come). Sono tutti contributi variamente interessanti, dalla nozione di ' alta cultura ', avanzata dal Gilbert, al panorama critico (per tanta parte concernente l'Italia) di A. Momigliano (con alcune osservazioni da tenere presenti sul modo di intendere le ' idee ' da parte, per esempio, del Lovejoy); da non poche note- voli indicazioni del North circa la storia della scienza, e le sue connessioni, alle</page><page sequence="17">SCHEDE 347 considerazioni sulla storia della cultura di Christopher Hill, nonché al tentativo &lt;li Peter Burke di individuare le linee di tendenza dell'attuale ricerca nel campo della storia della cultura. Come si è detto, tutti i testi del TLS sono, in modi diversi, stimolanti; e tanto di più in quanto propongono non pochi problemi preliminari ad ulte- riori ricerche. Basti pensare proprio alla storia della scienza. Foucault, nella sua prosa alata, dice che la storia delle idee « racconta la storia des à-côtés et des marges-, non la storia delle scienze ma delle conoscenze imperfette, mal fondate, che non hanno mai potuto raggiungere per tutta una vita ostinata la forma della scientificità - storia dell'alchimia piuttosto che della chimica, degli spiriti animali e della frenologia piuttosto che della fisiologia... ». Ma non si chiede se, per avventura, storia della chimica e storia dell'alchimia siano fra loro inseparabili, se le conoscenze scientifiche siano sempre state delle connais- sances imparfaites , miste sempre di ideologie, di illusioni, di concezioni gene- rali, di sogni. Scrive John North (TLS, p. 1422): « if you reproach past science, you do so as a scientist, not as an historian»; e Christopher Hill (p. 1431): « We must not allow historians of science an autonomy that has rightly been •denied to theologians and lawyers, nor permit them to assume that the great thinkers of the past inhabited an ivory- towered vacuum ». Effettivamente, di- nanzi a certi atteggiamenti con cui viene celebrata la Scienza, e coltivata la sua storia, si conviene una chiara discussione di principi e di limiti, alla quale si adatta molto bene l'ammonizione di Hume con cui il North apre il suo con- tributo, proprio sulla storia della scienza: « Even Mathematics, Natural Philo- sophy , and Natural Religion , are in same measure dependent on the science of MAN; since they lie under the cognizance of men, and are judged of it by their powers and faculties ».</page></plain_text>