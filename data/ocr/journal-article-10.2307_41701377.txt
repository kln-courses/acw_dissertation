<plain_text><page sequence="1">Stefano Lorenzetti «La sventurata musica ... sì veloce nel morire». Rapporti tra musica e arte della memoria tra Cinque e Seicento* Che cosa racchiude l'immagine che orna il frontespizio della Prattica musica (ióoi) di Scipione Cerreto (fig. i)? La decifrazione, per noi, non è immediata come, forse, immediata non era neanche per i contemporanei del musico napoletano. Eppure, per la collocazione strategica su quella pagina iniziale, iniziale soglia destinata a sinopsi di un'intera disciplina, avvertiamo, nonostante le incertezze dell'esegesi, come essa na- sconda qualcosa di fondante, di necessario, come racchiuda, al pari di tante altre figu- re, uno dei paradossi chiave dell'immaginario iconico rinascimentale: l'esemplarità didascalica fusa e confusa con l'enigmatica oscurità. Abituati come siamo a leggere la manualistica cinquecentesca con sguardo prevalentemente rivolto ai contenuti, alle notizie, alla prassi, voltiamo velocemente pagina, dimenticandoci di quell'emblema. i . A sentire i suoi maggiori esegeti, anche la memoria artificiale fa parte di una storia dimenticata, di un relitto faticosamente riportato in superficie nonostante la diffidente ostilità di una pedagogia che, fino a pochi anni fa, aveva addirittura co- struito una vera e propria rivoluzione dei processi di apprendimento sull'antino- mia di memoria e cultura. Essersi in qualche modo riappropriati di quel mondo, nonostante il permanere di un'estraneità irriducibile, testimonianza di un'irriduci- bile alterità, ha consentito di seguirne il millenario radicarsi nei processi cognitivi, come pure le metamorfosi di senso e funzione cui si è modellata nei secoli: utilizzata nel Medioevo prevalentemente come ausilio ali 'ars predicanti, l'arte della memoria di ascendenza classica cercava di riprodurre il funzionamento naturale della mente me- diante l'attivarsi di un percorso accuratamente strutturato, che si componeva di tre elementi essenziali: i luoghi, l'ordine e le immagini. Si trattava di fissare nella mente un percorso ordinato di loci (luoghi fisici conosciuti, come un palazzo, una chiesa, un porticato, oppure luoghi virtuali, veri e propri teatri di memoria), ciascuno di essi depositario di una o più immagini che, attraverso un mutevole gioco associativo, ve- nivano funzionalmente correlate ai concetti o alle parole da ricordare.1 Il presente saggio compendia e sviluppa due relazioni presentate rispettivamente ad Ancona (Convegno «Cantar lontano», 23 giugno 2001) e a Bologna (v Colloquio del Saggiatore Musicale, 23-25 novembre 2001). 1 In particolare cfr. Francis yates, The art of memory, London, Routledge &amp; Kegan, 1966, trad. it. L'arte della memoria, Torino, Einaudi, 1972; mary carruthers, The book of memory. A study of memory in medieval culture, Cambridge, Cambridge University Press, 1990.</page><page sequence="2">4 STEFANO LORENZETTI Tecnica, al contempo, astratta e disponibile, costituzionalmente votata a inanella- re interrelazioni, a parlare di sé parlando di altro, conteneva come suo nucleo gene- rativo un aspetto che non poteva non affascinare la cultura rinascimentale: la strut- turale convertibilità di concetto e immagine, di parola e icona.2 Così, quasi paradossalmente, proprio nell'epoca dell'invenzione della stampa, l'arte della me- moria conosce una nuova giovinezza: evadendo dai limiti della retorica, nel parte- cipare attivamente alla costruzione di un sapere universale, di una pansofia, cosmica imago della mente divina, prima si converte in logica, quindi, al servizio del mede- simo disegno, che postula la sostanziale identità di parole e cose, si tramuta in on- tologia, percorrendo tutti i sentieri dell'utopia prima di perdersi come tecnica a sé stante nel grembo di una revolutio scientiarum che avrà, comunque, contribuito a fecondare.3 La disponibilità interdisciplinare dell'arte della memoria la spinge a contessere legami, a proporre interscambi: primo fra tutti con le strategie letterarie di costru- zione e ricezione del discorso, con le procedure di traduzione delle parole in im- magini e delle immagini in parole, con l'elaborazione di un immaginario integrato visivo/verbale che condiziona tanto la mens del pittore quanto quella del poeta. C'è da chiedersi se a questo gioco di specchi, a questo balenare di rifrazioni incro- ciate possa partecipare anche la nostra disciplina. Al di là del legame costitutivo di musica e memoria, un legame radicato nell'atto percettivo, fonte, al tempo stesso, del fascino e della caducità di un'arte che si affida esclusivamente al più effimero oggetto naturale/culturale, il suono,4 è possibile sondare la relazione almeno se- condo due direttrici parallele, ma anche intersecantesi, largamente sperimentate nel 2 In particolare cfr. lina bolzoni, La stanza della memoria. Modelli letterari e iconografici nell'età della stampa, Torino, Einaudi, 1995; mary carruthers, The craft of thought . Meditation, rhetoric, and the making of images, 400-1200 , Cambridge, Cambridge University Press, 1998; lina bolzoni, La rete delle immagini. Predicazione in volgare dalle origini a Bernardino da Siena, Torino, Einaudi, 2002. 3 In particolare cfr. paolo rossi, Clavis universalis. Arti della memoria e logica combinatoria da Lullo a Leibniz, Bologna, Il mulino, 20003 [1983 *]; idem, Il passato, la memoria, l'oblio , Bologna, Il mulino, 20012 [19911]. 4 Si veda, a titolo esemplificativo, la posizione assunta da Leonardo da Vinci nel suo Paragone, dal quale è stata liberamente assemblata la frase che compare nel titolo di questo studio: «La musica non è da essere chiamata altro che sorella della pittura, conciossiachè essa è subietto dell'udito, secondo senso all'occhio, e compone armonia con la congiunzione delle sue parti proporzionali operate nel medesimo tempo, costrette a nascere e morire in uno o più tempi armonici, i quali tempi circonda- no la proporzionalità de' membri di che tal armonia si compone, non altrimenti che faccia la linea circonferenziale per le membra di che si genera la bellezza umana. Ma la pittura eccelle e signoreg- gia la musica perché essa non muore immediate dopo la sua creazione, come fa la sventurata musica, anzi, resta in essere, e ti dimostra in vita quel che in fatto è una sola superficie». Ne consegue che, assumendo la prospettiva di Leonardo, il quale si prefigge di liberare la pittura dal 'giogo' delle arti meccaniche in primo luogo in base a considerazioni di carattere percettivo, «quella cosa è più degna che satisfa al miglior senso. Adunque la pittura satisfattrice al senso del vedere è più nobile della musica che solo satisfa all'udito. Quella cosa è più nobile che ha più eternità; adunque la musica, che si va consumando mentre ch'ella nasce, è men degna della pittura, che con vetri si fa eterna», leo- nardo da vinci, Libro di pittura (Codice Urbinate lat. 1270 nella Biblioteca Apostolica Vaticana), a c. di Marco Pedretti, trascrizione critica di Carlo Vecce, I, Firenze, Giunti, 1995, parte I, parr. [30, 31], pp. 153-4.</page><page sequence="3">«LA SVENTURATA MUSICA. . .SÌ VELOCE NEL MORIRE» 5 Fig. 1 Scipione cerreto, Prattica Musica , Napoli, Iacomo Carlino, 1601. corso del Cinquecento: la prima è l'utilizzazione della mnemotecnica nella sua neu- tralità di tecnica disponibile, impiegata, nel caso specifico, come ausilio alle tecni- che di diminuzione e di improvvisazione; la seconda è il contributo offerto dall'ar- te della memoria all'organizzazione, visualizzazione e trasmissione del sapere musicale, piccolo granello di quella vocazione enciclopedica che costituisce forse la più rile- vante trasformazione di una dottrina ormai sposatasi al progetto di fondare un co- dice universale, una griglia globale di orientamento di tutto lo scibile umano. 2. La prassi della diminuzione pare emergere come sistema dall'indistinto, affa- scinante reame delle consuetudini orali negli anni trenta del Cinquecento. La sua codificazione scritta non è, ovviamente, un'operazione neutra: un'oralità che divie- ne scrittura per ritornare ad essere nuovamente oralità, ci induce a riflettere sulle interconnessioni, le interdipendenze, le coesistenze di due formae mentis troppo spesso considerate come alternative, antitetiche, autoescludentesi. Forse suggestionati da</page><page sequence="4">6 STEFANO LORENZETTI certe teorie antropologiche che indicavano nella scrittura il deus ex machina del pro- cesso di 'addomesticamento del pensiero selvaggio', abbiamo tracciato linee rette che dall'orale conducevano allo scritto, dall'effimero al consolidato, dal casuale al sistematico. La prospettiva che lo studio della diminuzione quasi ci costringe a pri- vilegiare può cqstituire un'occasione per riflettere, nuovamente, su queste due po- larità, sulla loro coesistenza nel segno di un' ars memorandi che colma lo iato tra ora- lità e scrittura, che annulla la distanza tra ciò che è scritto nella mente e ciò che è scritto sulla pagina. Il problema dell'origine di tale pratica non può essere il nostro: non solo per l'avversione nei confronti di una prospettiva storicistico-idealistica che nel rinveni- mento del 'grado zero' individua un momento ineludibile per la costruzioné del discorrere critico, ma anche perché, qui più che altrove, laddove decidessimo di attivare la nostra 'macchina del tempo', essa ci riporterebbe fatalmente all'era del mito, essendo troppe e troppo ingombranti le implicazioni di tipo antropologico con cui dovremmo confrontarci. L'unico dato certo è che il sistema, quando emer- ge, dà immediatamente testimonianza di una sua notevole maturità, il che farebbe propendere per l'esistenza di antecedenti consuetudini generalizzate. In effetti, dal 1535 - anno in cui viene pubblicata La Fontegara di Silvestro Ganassi, primo trat- tatalo ad affrontare in maniera sistematica ed estesa l'argomento - al 1660 - anno di stampa delle Sonate passeggiate per chitarra spagnola di Tommaso Marchetti, ultima propaggine di una pratica che, almeno in Italia, aveva ormai esaurito la sua spinta propulsiva - , pur in presenza di un divenire che riguarda quasi esclusivamente lo stile dei 'passaggi', un divenire che, peraltro, è molto meno univocamente delinea- bile di quanto non si pensi, la 'costruzione concettuale' del sistema non pare subire mutamenti o rettifiche.5 Il nostro soggetto si definisce articolando uno schema logico, al tempo stesso schema grafico, che enuncia sistematicamente una serie di intervalli, definendo per ciascuno di essi una molteplicità di passaggi, di diminuzioni caratteristiche, che va- riamente riempiono, disarticolano, chiosano quell'intervallo. La finalità di tale ap- proccio, dichiaratamente didattica, mira a costruire degli automatismi mnemonici in virtù dei quali, qualora l'esecutore rinvenga in una melodia determinati inter- valli, dispone di un serbatoio di modelli, debitamente introiettati, immediatamente pronti al riuso. Il rapporto tra memoria e improvvisazione è ben espresso da Gio- vanni Luca Conforti: conoscendo «il genere del passaggio, [e] come si scrivono, [...] resterà nella memoria la diversità di essi: &amp; havendo sopra ciò fatta bona prat- tica, si possono poi dimostrare sonandoli in compagnia all'improviso».6 5 Una bibliografia dei principali trattati sulla diminuzione è contenuta in ernest t. ferand, Didac- tic embellishment literature in the late Renaissance: A survey of sources , in Aspects of medieval and Renaissance music. A birthday offering to Gustave Reese , ed. by Jan LaRue, New York, Norton, 1966, pp. 154-72. 6 Giovanni luca conforti, Breve et facile maniera d'essercitarsi ad ogni scolaro non solamente a far passaggi sopra tutte le note che si desidera per cantare [. . .] ma ancora per potere da sé senza maestri scrivere ogni opera et aria passeggiata [...], Roma, s.e., 1593 [1603?], Dichiaratione sopra li passaggi , s.n.p.</page><page sequence="5">«LA SVENTURATA MUSICA. . .SÌ VELOCE NEL MORIRE» 7 Fig. 2 Adriano banchieri, Cartella musicale Venezia, Giacomo Vincenti, 1614. Il sonare «all'improviso» è dunque frutto di un'adeguata memorizzazione, e pro- prio per assicurare un'adeguata memorizzazione si elegge un metodo che dell'arte della memoria pare assimilare i fondamentali precetti. La strutturazione che associa a semplici intervalli, e, progredendo nell'assimilazione del sistema, a brevi passi ca- denzali, e a standardizzati motivi melodici un numero variabile di ornamenti carat- teristici, ricorda da vicino le pratiche di memorizzazione che legano ad una serie di loci , veri e propri luoghi fisici come colonnati, come complessi architettonici debitamente interiorizzati ed eretti a teatri della memoria che strutturano il ricor- do, una miriade di fixgurae che proprio quei in luoghi hanno sede. Analogamente, potremmo spingerci ad affermare che i nostri loci siano gli intervalli in cui si incar- dina la memoria, le figurae, le figurazioni melodiche che quei loci abitano. Ma il rapporto tra arte della diminuzione e arte della memoria non è instaurabi- le solo implicitamente, mediante il ricorso alla logica dell'analogia, un ricorso peral- tro culturalmente ben giustificato, poiché, talora, sono le fonti musicali stesse a ren-</page><page sequence="6">8 STEFANO LORENZETTI derlo esplicito. È il caso della Cartella musicale (1614) di Adriano Banchieri: negli esempi di passaggi forniteci dal monaco olivetano rintracciamo una frase che non lascia adi- to a dubbi: «Cento variati passaggi accentuati alla moderna, latini &amp; volgari, dedotti in cellebri conpositori [sic] dei nostri tempi &amp; con le note semplici a giovamento di chi compone, aplicate in termine di memoria locale» (fig. 2). 7 Non solo, dunque, si certifica l'esistenza di una serie di luoghi di memoria («memoria locale»), ma se ne sollecita l'applicazione. In altre parole, si codifica nel sistema della memoria artificiale quel meccanismo che, da un lato, consente di immagazzinare tutta una serie di imma- gini musicali astratte, standardizzate, inerti, e, dall'altro, ne permette il reimpiego, la ri- traduzione da bagaglio acquisito, da serbatoio di potenzialità inespresse in ornamento immanente che modifica la percezione dell'oggetto musicale. Pochi anni prima dell'uscita della Cartella , il concetto di luogo musicale era ap- parso nell'appendice del trattato di Giovanni Chiodino, Arte pratica latina e volgare di far contrapunto a mente et a penna divisa in dieci libretti (16 10), intitolata De locis com- munis musicalibus che consiste di trentadue brevi esempi a due parti di sequenze imitative. Nelle intenzioni dell'autore, tali sequenze non sono altro che materiali da assemblare liberamente nell'atto improwisativo,8 una tecnica, questa, che si man- tiene viva fin nel Settecento inoltrato, come dimostra il trattato di Moritz Vogt, Conclave thesauri magnae artis musicae (1719), in cui è contenuto un esempio sulla modalità di improvvisare una fantasia secondo procedure analoghe a quelle appli- cate dalla trattatistica sulla diminuzione: una phantasia simplex che costituisce uno scheletro facilmente memorizzabile (nel caso specifico, intervalli di sesta e di terza che si succedono invariabilmente), il quale viene convenientemente ornato con immagini musicali che danno vita ad una phantasia ornata.9 Arte della diminuzione, contrappunto alla mente, tecniche di improvvisazione, ben lungi dal costituire territori facilmente delimitabili, non sono altro che rifrazioni diverse di un'oralità musicale che si manifesta in forme plurime, un'oralità governata da una memoria che ha bisogno di essere convenientemente strutturata e da una in- ventio che necessita di essere altrettanto convenientemente alimentata. In effetti, il ter- mine usato da Chiodino, «locis communis musicalibus», ha una valenza semantica ben precisa: nella retorica locus communis è «la trattazione adottata come risposta o come argomento di una questio infinita, motivo od ornamento di una quesito finita».10 In 7 Adriano banchieri, Cartella musicale nel canto figurato, fermo e contrapunto, Venezia, Giacomo Vin- centi, 1614 (facs. Bologna, Forni, 1968), p. 216. 8 Sembra quantomeno analogo il procedimento rinvenuto da Jessie Ann Owens nella sezione «De ratione componendi, ut vocant et condendis cantionibus» del trattato di Johannes Frosch, Re- rum musicarum opusculum, Strasburgo 1532: «Near the end of the chapter, Frosch recommended that the student study the compositions of good composers and select the best phrases to be assembled in a collection "so that when the need for them will come to you, you will have them ready, which you will adapt to your ways and in time insert into your own song"»; jessie ann owens, Composers at work. The craft of musical composition 1430-1600 , New York-Oxford, Oxford University Press, 1997» P- I9I- 9 Gregory g. butler, The fantasia as musical image, «The musical quarterly», lx, 1974, pp. 602-15: 611-4. 10 HEiNRic Lausberg, Elemente der literarischen Rhetorik, München, M. Hueber, 1967 [19491], trad. it. Elementi di retorica, Bologna, Il mulino, 1969, p. 58.</page><page sequence="7">«LA SVENTURATA MUSICA. . .SÌ VELOCE NEL MORIRE» 9 altre parole, locus communis è un'idea, un pensiero condiviso, che, espresso nella sua forma infinita o non formulata, cioè decontestualizzata e astratta, adorna un ogget- to artistico finito, concreto, reale. Un tale procedimento descrive propriamente le operazioni compiute dal cantore o dallo strumentista nell' applicare l'arte della di- minuzione ad un brano: costoro non fanno altro che amplificare un'idea-frase o una successione di idee-frasi attraverso l'applicazione di quei loci che hanno debita- mente introiettato: introducendo questiones infinitae in ambito finito, essi elaborano la materia producendo ornatus. Le questiones infinitae , facili da trattare e da memo- rizzare sia per la loro 'neutralità concettuale', sia perché fanno parte di un bagaglio che sostanzia un percorso formativo largamente condiviso, finiscono per coincide- re con il moderno concetto di topos, originariamente introdotto da Curtius, in am- bito letterario, «nel senso di un'idea che è divenuta patrimonio comune per lo meno di certi strati sociali, in una certa area culturale, per mezzo della educazione scola- stica e della tradizione».11 La consapevolezza che i «passaggi» inneschino un meccanismo di amplificazione retorica dell'oggetto musicale è del resto presente fin da subito nella trattatistica: nel Compendium musices descriptum (1552), di Adrian Petit Coclico, un testo pro- grammaticamente votato all'insegnamento della pratica musicale di base senza grandi pretese teoretiche, nel capitolo De elegantia et ornátu, aut pronunciatione in canendo si distingue tra melodia simplex e elegans. Quest'ultimo termine, come testimonia l'ac- costamento proposto nel titolo con Y ornatus e la pronunciado , è inteso nella sua spe- cifica valenza retorica di 'causa efficiente' della eloquenza: il musico per essere elo- quente deve essere elegante, e per essere elegante deve ornare convenientemente il suo canto.12 Il rapporto tra eloquenza ed eleganza, già stabilito fin dalla Retorica di Aristotele, si sostanzia di un concetto di inventio , di creatività artistica, irrimediabil- mente lontano dalla nostra sensibilità odierna: Y inventio, prima fase della dottrina dell'elaborazione, consiste nel ritrovare delle idee consone alla materia, idee preesi- stenti depositate in una memoria che viene rappresentata come entità spaziale sud- divisa in luoghi. Pur non escludendo ingenium (cioè originalità) da parte dell'artista, il processo creativo viene concepito come riscrittura, rielaborazione, rimodellamento 11 Lausberg, Elementi di retorica, p. 59. «I topoi sono dunque, originariamente, mezzi ausiliari per l'elaborazione di discorsi; essi sono, come dice Quintiliano (v, 10, 20), "miniere di argomenti per l'elaborazione del pensiero" ( argomentorum sedes) e sono quindi utilizzabili per un fine pratico. Però abbiamo visto come entrambi i più importanti tipi di discorsi, ossia quello politico e quello giuridi- co, siano scomparsi dalla realtà politica quando decaddero le 'citta-stato' greche e la repubblica ro- mana e si siano rifugiati nelle scuole dei rètori. Ciò significa semplicemente che Yars retorica aveva perso il suo significato e lo scopo primitivi. Per contro, essa penetrò in tutti i generi letterari. Il suo sistema, altamente elaborato, divenne denominatore comune, dottrina formale e prezioso repertorio della letteratura . È questo l'aspetto più ricco di conseguenze nello sviluppo dell'antica retorica; con esso anche i topoi acquistano una nuova funzione, si trasformano in clichés ad uso comune di tutti gli scrittori, si estendono ad ogni manifestazione letteraria della vita», ernst robert Curtius, Europäische Literatur und lateinisches Mitteltaler , Bern, A. Franke, 1948, trad, it Letteratura europea e medioevo latino, Firenze, La Nuova Italia, 1992, pp. 81-2. 12 don harràn, Elegance in sixteenth-century music criticism, «Renaissance quarterly», xli, 1988, pp. 413-38.</page><page sequence="8">io STEFANO LORENZETTI di ciò che già esiste: un concetto fondamentale della cultura di stampo classicistico che forse spiega la peculiarità della musica rinascimentale di ridefinire continua- mente se stessa, di assumere continuamente forme diverse, di indossare abiti senso- riali e percettivi inattesi e sempre nuovi. Se da un lato un tale codice culturale, trasversale alle diverse esperienze artisti- che, «forma storica della cultura di Antico Regime», per dirla con le parole di Ame- deo Quondam, legittima e motiva l'impiego di una pratica quale quella del 'dimi- nuire', rendendo ipotizzabile un suo impiego generalizzato nell'atto esecutivo, dall'altro, contrariamente al discorso retorico per il quale, solitamente, chi costrui- sce l'orazione è il medesimo che la pronuncia, nell'ambito musicale sembra provo- care, talora, una frattura tra le ragioni dei compositori e quelle degli esecutori: Cercará adunque il compositore di fare, che le parti della sua cantilena si possino cantar bene &amp; agevolmente: &amp; che procedino con belli leggiadri &amp; elleganti movi- menti; accioché gli auditori prendino diletto di tali modulationi &amp; non siano da ve- runa parte offesi. Quelle cose che appartengono al cantore sono queste: primiera- mente dee con ogni diligenza provedere nel suo cantare di proferire la modulatione in quel modo, che è stata composta dal compositore; &amp; non fare come fanno alcuni poco aveduti, quali per far tenere più valenti &amp; più savii de gli altri, fanno alle volte di suo capo alcune diminutioni tanto salvatiche (dirò così) &amp; tanto fuori di ogni pro- posito, che non solo fanno fastidio a chi loro ascolta; ma commettono etiandio nel cantare mille errori: conciosia che alle volte vengono a fare insieme con molte di- scordanze due, o più unisoni, o due ottave, o veramente due quinte &amp; altre cose simili che nelle compositioni senza alcun dubbio non si sopportano. Sono poi alcuni, che nel loro cantare fanno alle volte una voce più acuta, o più grave di quello, che è il dovere, cosa che non hebbe mai in mente il compositore; sì come in luogo del semi- tuono cantano il tuono, o per il contrario &amp; altre simili cose; la onde, oltra l'offesa del senso ne seguono di poi infiniti errori. Debbano adunque li Cantori aver tire, di can- tar correttamente quelle cose, che sono scritte secondo la mente del compositore, in- tonando bene le voci &amp; ponendole ai loro luoghi; cercando di accomodarle alla con- sonanza &amp; cantare secondo la natura delle parole contenute nella compositione.13 L'intenzione di Zarlino di differenziare con precisione i compiti del composito- re e del cantore presuppone piena consapevolezza del potenziale conflitto tra Yin- ventio finita dei compositori e Yinventio infinita dei cantori, un conflitto che può deflagrare nell'immanenza del processo esecutivo: un'oralità che, sovrapponendosi alla scrittura, col concorso di una prassi esecutiva fluida - che associa strumenti e voci, che sostituisce alle voci gli strumenti, che raddoppia con gli strumenti le voci - può oscurarla completamente, fino a costruire una superficie percettiva comple- tamente altra. L'invito alla moderazione nel 'diminuire', così unanime nella trattati- stica cinquecentesca, costituisce quasi un imperativo etico poiché l'uso indiscrimi- 13 GIOSEFFO zarlino, Institutioni harmonické [...] di nuovo in molti luoghi migliorate, di molti belli secreti nelle cose della prattica ampliate, Venezia, Francesco de' Franceschi, 1573 [1 5 581] (facs. Ridgewood, N.J., Gregg, 1966), libro hi, cap. xlvi.</page><page sequence="9">«LA SVENTURATA MUSICA. . .SÌ VELOCE NEL MORIRE» 1 1 nato di una tale pratica può distruggere l'equilibrio della 'fabbrica' approntata dal- l'artefice, corrompendo l'armonia e disarticolando il rapporto tra testo e musica. Per ovviare a questi inconvenienti i testi elargiscono tutta una serie di consigli ope- rativi cui il cantore deve attenersi: Giovanni Camillo Maffei, ad esempio, prescrive l'osservanza di cinque regole auree: La prima dunque regola, è che non si facciano passaggi in altri luoghi che nelle cadenze [...] ma per questo non si prohibisce, che prima che s'arrivi alla cadenza non si possa passare, da una all'altra nota con qualche vaghezza o fioretto [...]. La seconda è che nel madrigale non si facciano più di quattro o cinque passaggi, accioché l'orecchia gustando di rado la dolcezza, si renda sempre più d'ascoltar desi- derosa. Il che non awenirebbe, se continuamente passaggiando si cantasse, percioché i passaggi di piaccevoli, diventarebbono noiosi, quando l'orecchia appieno satia ne di- venisse [•■•]• La terza regola è che si debba far il passaggio nella penultima sillaba della parola, acciochè col finimento della parola, si finisca anco il passaggio. La quarta è che più volentieri si faccia il passaggio nella parola e sillaba dove si porta la lettera o in bocca co'l passaggio, che nell'altre [...]. La quinta regola è che quando si ritrovano quattro o cinque di conserto, mentre cantano, l'uno debba dar luogo all'altro; per che se due o tre tutti in un tempo passag- giassero, confonderebbono l'armonia [...]• 14 Mentre Nicola Vicentino ci dà un precetto estremamente funzionale per ovviare alla 'perdita d'armonia', che può verificarsi a causa delle diminuzioni, consigliando di raddoppiare la parte diminuita dal cantore con uno strumento che la esegue contemporaneamente nella sua forma semplice: Questi tali [cantori] avvertiranno che le diminutioni quando sono fatte nei luoghi debiti &amp; in tempo paiono molto buone, quelle si debbono usare a più di quattro voci, perché la diminutione sempre perde assai di consonanze &amp; acquista molte dissonanze, anchora che paia delicata all'oditore non prattico di musica, nondimeno è di perdita d'armonia &amp; acciò che l'armonia non si perdi &amp; che la bella dispositione nel diminu- ire, si possi dimostrare, dal buon cantante nelle compositioni, sarà molto buona tal diminutione nelli strumenti i quali soneranno la compositione giusta senza diminuire &amp; come sarà notata, perché con la diminutione non si potrà perder l'armonia che lo stromento terrà le consonanze nei suoi termini.15 Ma il problema del conflitto tra le 'ragioni' del compositore e le 'ragioni' del cantore non è legato solo alla discrezionalità, alla sapienza, alla saggezza di quest'ul- timo, o alle brillanti trovate della prassi esecutiva, come nel caso di Vicentino, poi- 14 Giovanni Camillo Maffei, Lettera all'illustrissimo signor conte d'Alta Villa (1562), citata in nanie bri- dgman, Giovanni Camillo Maffei et sa lettre sur le chant, «Revue de musicologie», xxxvni, 1956, pp. 3-34: 28-29. 15 Nicola vicentino, L! antica musica ridotta alla moderna prattica , Roma, Antonio Barrè, 1555, p. 88 [recte 94] .</page><page sequence="10">12 STEFANO LORENZETTI che l'esecutore riscrive, comunque, l'oggetto musicale a misura della sua identità, un'identità che risulterebbe fortemente menomata se egli si astenesse dal farlo. Zac- coni, nel capitolo dedicato all'«uso dei moderni passaggi» del suo Prattica di musica (1596), sostiene il punto di vista del cantore ribadendo, in exordium , quel codice retorico di riferimento che rende 'indispensabile' l'utilizzo oculato dell'arte della diminuzione: in perfetta aderenza al concetto classicistico di riscrittura dell'esisten- te, impossibile senza l'acquisizione di un adeguato bagaglio mnemonico, l'autore osserva che il continuo abbellimento delle opere ne impedisce la decadenza, con- ferisce loro una sempre nuova verginità percettiva, aggiunge, per artificio, alle bel- lezze, bellezze sempre nuove. Per questo la gorgia «è sopra tutte l'altre eccellente qualità del cantore»: Le vaghezze &amp; gli accenti si sono fatti col spezzar &amp; rompere delle figure [...]: le quali rendano tanto piacere e diletto, che ci pare d'udir tanti bene amaestrati augelli, che col cantar loro ci rapiscono il cuore &amp; ci fanno rimanere del cantar loro molto ben contenti. Questi tali che hanno tanta prontezza &amp; possanza di pronuntiar a tempo tanta quan- tità di figure con quella velocità pronunciate: hanno fatto e fanno si vaghe le cantile- ne; che chi hora non le canta come loro agli ascoltanti dà poca sodisfattione &amp; poco da' cantori vien stimato.16 Parafrasando Zacconi potremmo dire che chi si astiene dal 'far di gorgia' «poco da' cantori vien stimato poiché poca sodisfattione dà agli ascoltanti»: le numerose lamentationes contro gli 'abusi' dei cantori sono, da un lato, la testimonianza più cer- ta della generalizzata consuetudine a perpetrarli e, dall'altro, la più certa testimo- nianza del fascino che provocavano nel pubblico. Accanto alle censure umanistiche nei confronti di un cantare che non fosse al servizio della parola, censure adottate 'dalla parte dei compositori' ed ingegniosamente elette a vessillo di una poetica che compenetra musica e parola nel segno di un'orazione 'padrona' e di un'armo- nia 'serva', esiste un cantare che adotta il punto di vista speculare, trasformando oggetti a livello progettuale così concepiti, in oggetti a livello percettivo antitetici: è il cantare al tempo stesso concretamente e metaforicamente rappresentato dagli uccelli che hanno il dono di saper fare per natura ciò che il cantore riesce con «istudio e fatica» a fare per artificio. Dopo aver disquisito lungamente sulla natura dei passaggi, alla fine del capitolo, con l'esaurirsi di una missione didattica ormai assolta, Zacconi sembra disinteres- sarsi dell'identità stessa dell'ornamentazione melodica che il cantore usa nella sua performance : che egli utilizzi pure, a mò di circolo, a mò di spirale che si dipana lungo l'asse temporale, più volte lo stesso passaggio, tanto chi ascolta «prendendo gran diletto di quel soave e veloce moto della voce [. . .] per la dolcezza e velocità sua» non si accorgerà se esso viene più volte replicato: la vox diminuita riempie lo 16 Lodovico zacconi, Prattica di musica , parte 1, Venezia, Girolamo Polo, 1596 (facs., Bologna, Forni, s.d.), c. 58r.</page><page sequence="11">«LA SVENTURATA MUSICA. . .SÌ VELOCE NEL MORIRE» 1 3 spazio, saturandolo di una parola che è puro significante, trasforma la percezione discreta in percezione continua di ghirigori, guglie e festoni sonori che alimentano la meraviglia della nascente stagione barocca e sembrano quasi preannuciarne l'el- littica, ossessiva vocazione decorativa.17 3. Se Y ars memorandi delucida la logica di funzionamento della tecnica della di- minuzione, esplicitando, al contempo, la finalità retorica che presiede alla riscrittura di oggetti sonori percettivamente sempre nuovi, inversamente, schegge del sapere musicale si riverberano nella trattatistica sulla memoria, e, di nuovo, a chiudere un cerchio che scardina ogni principio di causalità, schegge del sapere mnemonico si riverberano nella trattatistica musicale. Ad esempio, nel Congestorium artificiosae memoriae (1520) di Johannes Host von Rom- berch, uno dei testi più significativi e diffusi del primo Cinquecento. In questo trat- tato, 'plagiato' da Ludovico Dolce che lo pubblica in traduzione italiana a suo nome col titolo Dialogo del modo di accrescere e conservar la memoria (1562), vi sono più riferi- menti alla nostra disciplina.18 Quest'ultimi, servendo a dilucidare meccanismi propri della mnemotecnica, sembrano testimoniare l'integrazione della musica nel contesto delle pratiche di memoria, consentendo di considerare in un'ottica nuova procedi- menti conosciuti, ma forse non sempre collocati in contesti adeguati. L'universo della teoria musicale medievale irrompe inaspettatamente a soccorre- re la trattazione delle peculiarità dei luoghi di memoria: 17 Sebbene in questi ultimi anni lo studio della prassi esecutiva abbia compiuto notevoli passi avanti, l'arte della diminuzione è stata riesumata come regno separato, come pratica specializzata e 'bizzarra', portata avanti da uno sparuto manipolo di coraggiosi cantanti e strumentisti. Un tale ap- proccio, seppur lodevole nelle intenzioni, ha alimentato una visione sostanzialmente distorta della realtà storica, legittimando come via maestra per la riproposizione del repertorio madrigalistico e mottettistico cinquecentesco, ancora una volta, l'ideale di un canto a cappella puro e incontaminato, sempre più disposto a sottolineare la fecondità e la duttilità del rapporto testo-musica, ma sostanzial- mente dimentico della possibilità di intervenire sulla dimensione percettiva dell'oggetto. In realtà, credo che un'esecuzione sacralmente rispettosa di ciò che è scritto, che si contenta unicamente di sottolineare analogicamente la corrispondenza tra codice verbale e codice musicale, seppur talora con geniale intuito, non sia né credibile, né soddisfacente. Ipotizzare che l'arte della diminuzione fosse stata un vero e proprio modus generalis di esecuzione non significa certo sancire l'unilateralità di un tale approccio, bensì, semplicemente, avere la consapevolezza che qualsivoglia esecuzione realiz- zasse una irripetibile, unica mediazione tra le ragioni del testo e della intelligibilità delle parole e le ragioni del suono e dell'eleganza sensuale della linea melodica dalla quale scaturisce l'eloquenza, con la convinzione, per dirla con le parole di Grazioso Uberti, parole che paiono quasi disvelare un segreto alzando il velo della censura erudita, «che la dolcezza del canto, non consiste nel proferire, e fare intendere le parole; ma nella soavità della voce, [e] nella varietà del suono, hor grave, hor tardo, hor diminuto»; cfr. grazioso uberti, Contrasto musico. Opera dilettevole, Roma, Lodovico Grignani, 1630 (facs. a c. di Giancarlo Rostirolla, Lucca, lim, 1991), pp. 84-5. 18 Naturalmente il termine 'plagio' non è qui da intendersi con sensibilità moderna, Ludovico Dolce assume 'legittimamente' il testo come suo in quanto interprete di una traductio che ne riscrive le modalità fruitive: adottando l'articolazione dialogica, conferisce al trattato una più attuale e com- piuta veste umanistica, operando tagli, spostamenti, aggiustamenti, ne riattualizza il contenuto, con- segnandolo, anche in virtù della lectio vulgaris, ad un pubblico potenzialmente ben più ampio di quello cui in origine il trattato era destinato.</page><page sequence="12">X4 STEFANO LORENZETTI E di qui aviene che Giovanni di Michele sprezza il por de' luoghi che fa Guidone suo padre, il quale prese i suoi luoghi da gli animali ordinandogli con le lettere dello alfabeto latino, in guisa che da ciascuna lettera comincia il nome d'uno animale. Là onde dice Giovanni che: «posto che questi nomi fossero Asino, Basilisco, Cane, Dra- gone, Elefante, Fauno, Grifone, Hiena, Iuvenca, Leone, Mulo, Nottola, Panthera, Qua- glia, Rinoceronte, Simia, Toro, Tigre, Orso e così fatti; egli ciascuno di questi divideva in cinque luoghi particolari o, diciamo, propri: come sarebbe nella testa, ne' piedi di- nanzi, nel ventre, ne' piedi di dietro e nella coda. Et essendo questo tale ordine dato dalla natura, non si poteva in noverargli confonder l'intelletto humano». Ma a me questo modo pare inconvenevole, se si debbono in quelli (il che dopo Pietro da Ra- venna è mio ordine e di coloro tra' moderni che più sanno) discriver le vive imagini. Che se io vorrò scriver nella testa del cane o della pecora questa proposizione «l'ani- ma è immortale», ciò non quadra con l'intento di chi scrive, se non, secondo la fanta- sia di alcuni, a colui massimamente che sa por nelle sue dita huomini interi; sì come avvenne che un certo dottore, dovendo ridursi in memoria alcune proposizioni disse a un huom da bene: «Ecco poste ne' luoghi le note da musica, cioè Gamaut, Are, Bemi, e le altre che seguono»; e nel Gamaut si imaginó certo suo amico, il cui nome era Angelo, che portava la croce sulle spalle; e così di mano in mano.19 Consapevole interprete di una tradizione ben radicata, l'autore concepisce la mano guidoniana come vera e propria figura di memoria,20 aggiungendo, al procedimen- to tradizionale di collocare le sillabe della solmisazione sulle falangi delle dita, un significativo stadio intermedio, perfettamente coerente con i dettami dell'arte clas- sica della memoria, che consiste nell'utilizzare un'immagine al fine di ricordare con più facilità gli elementi associati a ciascuno dei loci. Sebbene Gregory Butler abbia l'indubbio merito di aver segnalato per primo ai musicologi il testo di Host, la sua lettura di questo passo appare sostanzialmente fuorviante.21 Senza nessuna apparente motivazione, egli identifica, infatti, sotto le vesti di Giovanni di Michele, un fantomatico musicista (da scegliersi tra Giovanni Michele da Lucca e Johannes Michael de Francia), mentre addirittura Guido d'Arez- zo sarebbe la vetusta auctoritas che si celerebbe sotto le spoglie del di lui padre Gui- do.22 Ma non vi è nessun mistero da sciogliere, né alcun uso strumentale di uno dei fondatori della teoria musicale occidentale: Giovanni di Michele non è altri che Giovanni Michele Alberto Carrara, medico e letterato figlio di Guido Carrara, pure lui medico ma anche astrologo, teologo, oratore, poeta.23 19 Ludovico dolce, Dialogo del modo di accrescere e conservar la memoria , ed. critica a c. di Andrea Torre, Pisa, Scuola Normale Superiore, 2001, pp. 53-4. Per comodità cito direttamente la traduzione del Dolce che, in questo caso, segue fedelmente il testo originale. 20 carol berger, The hand and the art of memory , «Musica disciplina», xxxv, 1901, pp. 07-120. 21 Gregory g. butler, Music and memory in Johannes Komberch s L&gt;ongestorium, «iviusica disciplina», XXXII, 1978, pp. 73-85:78-79- 22 Evidentemente Butler intende il termine «padre» in senso traslato, come sinonimo di monaco o fors'anche nell'accezione traslata di 'padre' di tutti i musicisti, anche se la lezione del testo non lascia adito a dubbi. , ,, . f • !• T 1 -r-x 1 11 - 23 Si vedano al proposito le note 142 e 143 della sopracitata edizione di Ludovico i^oice, neue quali si identifica anche il brano riportato nel testo in un passo del De omnibus ingenii augendae me -</page><page sequence="13">«LA SVENTURATA MUSICA. . .SÌ VELOCE NEL MORIRE» 1 5 Non è dunque un musicista che accoglie la lezione di Guido d'Arezzo con l'ine- dito particolare dell'immagine metaforica, bensì un intellettuale che riflette sul me- todo mnemonico adottato da suo padre. Ed è proprio da tale contesto non specia- lizzato che scaturisce la citazione musicale: la 'mano' viene interpretata come sistema di memoria che può servire non solo per ritenere sapere musicale,24 ma anche - coerentemente con l'acquisizione della mnemotecnica classica che consente ad uno stesso sistema di luoghi di essere impiegato per diverse tipologie di informazioni - per memorizzare in potenza qualsivoglia conoscenza.25 Questo sistema decon- testualizzato, con la sua topografia messa al servizio di altro sapere, è sottoposto dall'autore ad indagine critica. Pur lodando l'immaginazione di chi «sa por nelle sue dita huomini interi», egli ne stigmatizza la mancanza di verisimiglianza e di proporzione: perorando l'adozione di luoghi di memoria reali, ne raccomanda l'ade- guatezza spaziale alle figure che in essi si vogliono inserire e la convenevole distan- za tra di essi.26 Sebbene Host prediliga l'elezione di luoghi scaturiti dalla realtà, non disdegna quelli frutto della fantasia, soprattutto se radicati, da tempo immemorabile, nell'im- maginario collettivo: è il caso dell'inferno, del purgatorio, del paradiso, dei quattro elementi e delle sfere celesti, parti costitutive di un cosmo che consente la facile memorizzazione di una serie ordinata di loci. Questo paradigma di riferimento è moriae di Giovanni Michele Alberto Carrara (ed. moderna a c. di G. Giraldi, Novara, 1st. Geog. De Agostini, 1967, cap. I, p. 114). 24 Andrea Torre, nella sua peraltro eccellente edizione, afferma, in nota, che, nel passo sopra citato, verrebbe proposto un metodo di memorizzazione attraverso il canto. L'osservazione non mi sembra del tutto esatta, infatti la mano non ha a che fare direttamente con il processo di memorizzazione di una melodia dotata di testo, essa è semmai un sistema che rivela il rapporto tra sillabe e note tra altezza assoluta e posizione all'interno degli esacordi. Essa è, insomma, un 'sistema di orientamento' che favorisce l'applicazione della solmisazione nel solfeggio cantato e l'immediata individuazione dell' ambitus di una melodia. Un esplicito metodo di memorizzazione attraverso il canto lo trovere- mo solo nelle pagine seguenti quando l'autore ci insegnerà a ricordare la frase «amice lava, comede, bibe, sollaciare, solve, vade» costruendo una melodia che utilizza le sillabe esacordali corrispondenti alle vocali della proposizione: M H a M * M bi I AMIce LA - v(F)A, comede, bibe SOL - LAcia - RE, SOLve v(F)Ade Il procedimento è analogo a quello approntato cinque secoli prima da Guido d'Arezzo, sebbene applicato con direzionalità inversa: se Guido, infatti, estrae le sillabe dall'inno Ut queant laxis utiliz- zando il canto per meglio individuarle e memorizzarle, qui sono le sillabe che attivano il ricordo della frase costruendo un disegno melodico modellato ad hoc . Per il rapporto tra tale procedura e la pratica del «soggetto cavato» cfr. butler, Music and memory , pp. 80-1 . 25 In fondo, questo era un procedimento ben noto, che pare riemergere da una tradizione conso- lidata: mani con figure di santi collocate sulle falangi delle dita facevano parte dell'immaginario reli- gioso medievale e rinascimentale. Una di queste icone è riportata anche in butler, Music and me- mory, p. 85. 26 Riprendendo la trattazione classica dei luoghi di memoria, Host la approfondisce soprattuto in rapporto alla dimensione spaziale, come già notato da yates, L'arte della memoria, pp. 108-9.</page><page sequence="14">1 6 STEFANO LORENZETTI Fig. 3 Johannes host von ROMBERCH, Congestorium artificiose memorie, Venezia, Melchiorre Sessa, 1533 stato ampiamente impiegato dai teorici musicali da Boezio, a Gaffurio, a Zarlino per esemplificare l'ambito di altezze che presiede ai modi musicali.27 Confrontando l'immagine che illustra il cap. xxix della seconda parte delle Insti- tution i harmonické con la raffigurazione dell'universo propostaci da Johannes Host (figg. 3 e 4), possiamo constatarne le reciproche assonanze, l'analogica strutturazio- 27 Per un'analisi del frontespizio della Practica musicae di Gaffurio e una ricognizione bibliografica sull'argomento, sia consentito il rimando a Stefano lorenzetti, Musica e identità nobiliare nell'Italia del Rinascimento. Educazione , mentalità , immaginario, Firenze, Olschki, 2003, pp. 249-54.</page><page sequence="15">«LA SVENTURATA MUSICA. . .SÌ VELOCE NEL MORIRE» 17 Fig. 4 GIOSEFFO ZARLiNO, Institutioui harmonické, Venezia, Francesco de' France- schi, 1573. ne: se rimmagine tratta dall'opera del predicatore domenicano rappresenta il siste- ma di riferimento nella sua astrazione, come fosse potenzialmente pronto ad acco- gliere l'ordinamento di qualsivoglia soggetto, la figura approntata dal teorico vene- ziano costituisce la pervasiva applicazione di quel medesimo ordo alla disciplina musicale. Quello che è stato unicamente interpretato come la rappresentazione grafica di una cosmologia si rivela anche essere l'applicazione alla disciplina musicale di un sistema mnemonico universalmente conosciuto, concettualmente e didatticamente necessario per memorizzare ed al contempo strutturare la conoscenza musicale. Pro- prio quella conoscenza si avvale estensivamente di tecniche di memorizzazione ver- bale/visiva: schemi, diagrammi, figure sono parte integrante del testo. Essi espri- mono una concezione della conoscenza e della sua comunicazione, una modalità globale di percezione, che costruisce 'meccanismi sensoriali' votati al suo immedia- to impiego, al suo auspicato, necessario 'riuso':</page><page sequence="16">1 8 STEFANO LORENZETTI Fig. 5 Pietro aaron, Toscanello in musica, Venezia, Girolamo Scoto, 1529. Ma niuno è veramente che possa dire che l'honesto &amp; l'inhonesto si possa accom- modare al tangibile, overo al gustabile o pure all'odorabile, ma solamente è proprio di quelli che cadono sotto '1 vedere &amp; l'udire, nel qual genere sono le forme, il concento &amp; li movimenti celesti &amp; gli atti humani ancora. Onde aviene, che questi sensi danno solamente scambievoli aiuti, somministrando il tutto nel loro capire alla parte rationa- le dell'anima come veramente fussero i più delle volte (secondo che molti de gli anti- chi filosofi li chiamano) fratelli germani. Et ancora che così sia, tuttavia '1 vedere le fa palesi con disegni &amp; descrittioni; &amp; spesse fiate si chiaramente dimostra con l'uno &amp; con l'altro di questi due, come che ciascheduno da per se fusse interprete della sua opera; come quando quelle cose che si dimostrano con la ragione per mezzo dei di- segni &amp; col beneficio di eifere o caratteri, non solamente con più facilità sono cono- sciute da noi; ma sono anco più facili da mandare alla memoria. 28 Consapevole interprete di una millenaria, ininterrotta tradizione, Zarlino indivi- dua nell'unione dei due «sensi supremi», vista e udito, la condizione imprescindibi- le per la comunicazione del sapere musicale.29 Sebbene sia propriamente l'udire 28 GIOSEFFO zarlino, Sopplimenti musicali, Venezia, Francesco de' Franceschi, 1588 (facs. Ridgewood, Nj, Gregg, 1966), libro 1, cap. xii, pp. 35-6. 29 Da sempre, motivo stesso dell'esistenza di una scrittura e di una teoria musicale è la possibilità di concepire visivamente il materiale acustico (si veda ad. es. l'assimilazione analogica tra lettere del- l'alfabeto e note attribuita a Guido: «Sicut in omni scriptura xx. et mi. litteras, ita in omni cantu septem tantum habemus voces». Epistola Guidonis Michaeli monaco de ignoto cantu, in Scriptores ecclesia-</page><page sequence="17">«LA SVENTURATA MUSICA. . .SÌ VELOCE NEL MORIRE» I9 che presiede alla nostra disciplina, soltanto attraverso il mutuo accordo di questo con il vedere è possibile rendere esplicito ciò che rimarrebbe altrimenti implicito, rendere tangibile ciò che altrimenti rimarrebbe intangibile, rendere eterno ciò che sarebbe destinato ad immediata consunzione. Il vedere rende palese ciò che palese non è, consentendo, per diffrazione sensoriale, di approntare «disegni», «eifere», «ca- ratteri», i quali consentono non solo più facilmente di conoscere, ma anche di più facilmente memorizzare. La scelta di 'annegare' lo scritto nell'immagine e l'imma- gine nello scritto, di trapassare continuamente dall'astrazione simbolica del linguaggio all'astrazione iconica della figura è strategia condivisa, consapevolmente perseguita e perfettamente coerente con la necessità, al contempo euristica e didattica, di tra- durre l'udire in vedere. Tanto consapevole che Guido Aron, nell' organizzare l'immaginario visivo del suo Toscanello in musica (1529), non si astiene dal fornirci un esplicito, prezioso se- gnale delle categorie concettuali che quell'immaginario strutturano, e non soltanto eleggendo un'estrema raffinatezza di tratto, un'estrema eleganza nella dispositio fi- gurativa, di chiara ascendenza umanistica, ma, soprattutto, scegliendo di collocare le dimostrazioni dei modi e delle prolazioni all'interno di un elegante colonnato, lo- cus memoriae per eccellenza (fig. 5). Fin dall'antichità classica, infatti, questo elemento architettonico era assurto a strumento per immagazzinare immagini: Constat igitur artificiosa memoria ex locis et imaginibus. Locos appellamus eos qui breviter, perfecte, insignite aut natura aut manu sunt absoluti, ut eos facile naturali memoria conprehendere, et amplecti queamus: ut aedes, intercolumnium, angulum, fornicem et alia, quae his similia sunt.30 Sebbene la medesima fonte soggiunga, poco dopo, di non abusare degli interco- lumnii come luoghi di memoria per la loro troppa uniformità, che rischia di ren- dere difficoltoso il processo di individuazione, la lezione della Retorica ad Heren- nium verrà ampiamente accolta dalla trattatistica rinascimentale, in cui sarà quasi sempre presente, nella descrizione dei loci , un richiamo a questa figura e ai proble- mi che una sua generalizzata adozione comporta. Non vi è dubbio che Aron, nel concepire tali diagrammi esplicativi, abbia co- struito delle vere e proprie immagini di memoria, immediatamente percepibili come tali da un colto lettore dell'epoca avvezzo ai meccanismi dell'Arte. L'esposizione stici de musica potissimum, a c. di Martin Gerbert, Hildesheim, Georg Olms, 1963, vol. 11, p. 46. Ciò che per noi rimane cruciale è provare a comprendere il senso che questa operazione viene ad assumere alla luce delle tendenze culturali del xvi secolo: è in questa ricerca che il summenzionato passo di Zarlino si rivela prezioso. 30 Retorica ad Herennium, in, 16, 29: «La memoria artificiale consta, dunque, di luoghi e di immagi- ni. Definiamo luoghi quelli che, delimitatamente, compiutamente e significativamente, sono stati con- cepiti dalla natura o dalla mano dell'uomo, affinché li possiamo facilmente, con la memoria naturale, comprendere e abbracciare, come casa, intercolumnio, angolo, fornice e altre cose che sono simili». La traduzione è mia.</page><page sequence="18">20 STEFANO LORENZETTI Fig. 6 Scipione cerreto, Dell'arbore musicale , Napoli, nella stamperia di Gio. Bat- tista Sottile, Scipione Bonino, 1608 della dottrina è indissolubilmente congiunta alla sua memorizzazione: quasi fosse un atto conoscitivo unico, Aron suggerisce una topica del pensiero, un itinerario della memoria già strutturato, un percorso che traduce, nel momento stesso in cui si attiva la comprensione, l'esteriorità in interiorità, l'icona sulla carta in icona della mente. Un consimile modo di procedere non riguarda solo la nostra disciplina, bensì, come ha mirabilmente dimostrato Lina Bolzoni, è processo generale, che investe la strutturazione e la comunicazione del sapere, un processo destinato ad intensificarsi alla luce delle tendenze assunte da quell'enciclopedismo tardo cinquecentesco che perseguirà l'utopia di comprendere e dominare un sapere globale.31 Ma la musica, forse ancor più di altri soggetti, sembra percorrere questa strada con consapevole, quasi necessaria radicalità: da sempre segno e figura della totalità, è Antologicamente 31 bolzoni, La stanza della memoria, pp. 26-86.</page><page sequence="19">«LA SVENTURATA MUSICA. . .SÌ VELOCE NEL MORIRE» 21 costretta', come ci ha rivelato Zarlino, a servirsi della vista come testimone del- l'udito. Finora la difficoltà di concepire la storia della teoria musicale come storia delle idee, è stata soprattutto la difficoltà di superare la neutralità delle tecniche, la loro ingombrante autoreferenzialità di millenario sistema specializzato, accessibile solo agli iniziati. Ma, spostando l'attenzione dallo studio dei contenuti nella loro forma decontestualizzata e astratta, quasi fossero frutti totalmente indipendenti dalla pian- ta che li produce, ai processi che quei contenuti rendono possibili, è consentito, proprio sul versante delle tecniche, proporre relazioni, ipotizzare interscambi, ri- portare alla luce archetipi del pensiero condivisi, seppur originalmente reinterpre- tati alla luce delle peculiarità della musica scientia. Nel cercare di attivare una tale prospettiva, c'è un testo, in particolare, che sem- bra soccorrerci. Esso - nel rendere trasparenti interconnessioni e legami il più delle volte instaurati implicitamente, quasi automaticamente innescati - ha il merito di rendere tangibile tutta la fecondità di un approccio che mira ad utilizzare la me- moria come chiave di accesso alle strutture profonde di organizzazione, trasmissione, visualizzazione del sapere musicale: questo testo è Dell'arbore musicale , di Scipione Cerreto (1608). Il titolo rappresenta a priori una dichiarazione programmatica ih sé compiuta: di quel progetto di ordinamento universale della conoscenza cui alludevamo poc'anzi, l'albero, anche in virtù della fortuna del lullismo (si pensi all' arbor scientiarum di Lullo, che contiene un arbor humanalis che a sua volta contiene un arbor fnusicalis) , è, infat- ti, figura logico-iconica prediletta. Nella radice del nostro «arbore musicale», costruita a similitudine dell'intelletto umano risiede il «fondamento di tutta l'arte della musica», da essa nascono dui gradi di musica, nel primo sta posto il musico theorico e nel secondo il musico prattico, nei primi quattro rami vi sono le quattro spetie delle quattro voci naturali e nei secondi quattro rami vi sono le quattro spetie delle quattro voci artificiali, anzi che la detta radice si può simigliare all'intelletto humano, percioché, come in quello prendano essere &amp; da quello derivano tutti i pensieri, che cotanta varietà di cose han- no infin dal principio del mondo ritrovate, così nella radice del detto arbore prende- no l'essere e da quella derivano tante varietà di compositioni, le quali doppò con diverse voci, o naturali o artificiali di continuo con nostro sommo diletto udiamo.32 Scegliendo di approntare una completa strutturazione gerarchica dell'immagi- nario musicale mediante la costruzione di una macchina retorico-mnemonica di cui si dichiara esplicitamente l'inventore, Cerreto non adempie unicamente ad un compito descrittivo: l'albero non suggerisce soltanto un'articolazione di contenuti, ma anche un modo di conoscerli. In altre parole, la topica si tramuta in logica, una logica che, se da un lato rispecchia un ordo scientiarum di cui la musica è parte inte- 32 SCIPIONE cerreto, Dell'arbore musicale , Napoli, Gio. Battista Sottile - Scipione Bonino, 1608 (facs. a c. di Francesco Luisi, Lucca, lim, 1989), p. 9.</page><page sequence="20">22 STEFANO LORENZETTI grante, dall'altro assolve alla finalità di produrre un sapere operativo, pratico, un sa- pere che orienta e risolve sia controversie di tipo teorico, sia spiacevoli scaramucce corporative cui il musico napoletano non manca di alludere (fig. 6). Consapevole di uno sforzo concettuale che gli ha sottratto «le devote hore al sonno e ad ogn'altro ancor che lecito spasso», e a cui consegna, insieme alle opere concepite in passato e da concepirsi in futuro, la speranza di sottrarsi all'oblio, au- spicando che dopo la morte possa «ancora a vivere con non ingrata memoria degli studiosi della musica scienza», l'autore elegge il suo albero a strumento euristico per eccellenza che consente di illuminare «coloro che la corteccia sola mirando più oltre non scorgono». L'«arbore della musica», organo generativo dal quale «sortisco- no infinit'altre sorti di musiche», è il motore di un processo cognitivo bidireziona- le, che dalle radici ascende alla sommità, e dalla sommità ridiscende alle radici, in virtù del quale la memoria si tramuta in immaginazione e l'immaginazione assume la parvenza della realtà. Alla fine del trattato, Scipione Cerreto ci riserva una sorpresa che non è altro che una conferma della nostra lettura: adagiato sull'ultima pagina del libro trovia- mo un alfabeto visivo analogo a quelli presenti nella trattatistica cinquecentesca sulla memoria. Per di più, quest'ultimo è l'identica riproduzione dell'alfabeto antropo- morfo che compare nell'ars reminiscendi di Giovan Battista Della Porta, pubblicata sempre a Napoli, presso la stessa stamperia, sei anni prima.33 Nessuna dichiarazione di poetica potrebbe essere più rivelatrice: quasi chiuden- do un cerchio magicamente apertosi con l'albero musicale dell' exordium, l'autore ci propone, come peroratio , uno dei più tipici e bizzarri giochi di memoria, in cui la convertibilità di parola e icona produce uno stravolgimento del rapporto tra signi- ficante e significato, gravido di possibili oscure amplificazioni esoteriche: all'interno di un contesto semantico omogeneo, qui rappresentato dal corpo umano, ogni lettera esplicita le sue potenzialità iconiche attraverso la figura retorica dell'inversione: non è più una combinazione di fonemi a costruire un significante che denota un oggetto, bensi è una serie di oggetti ad articolare fonemi che producono significanti. Se a questo punto diamo uno sguardo al trattato di Della Porta ci accorgiamo che alla musica è dedicata un'affascinante similitudine: parlando della necessità di dimenticare, ineludibile corollario alla facoltà di memorizzare, l'autore afferma: 33 Poiché non vi sono riferimenti nel testo all'alfabeto visivo, è possibile che l'immagine, a sug- gello del trattato di Cerreto, sia frutto della decisione dello stampatore di riciclare del materiale 'avanzato' dal libro di Della Porta, sebbene, mentre il trattato di quest'ultimo venga edito diretta- mente da Giovan Francesco Sottile, Y Arbore di Cerreto sia commissionato, alla medesima stamperia, da Scipione Bonino. La distanza di sei anni che intercorre tra le due pubblicazioni mi sembra che renda macchinosa una tale eventualità, che comunque avrebbe sempre potuto verificarsi con il con- senso dello stesso autore, lieto di acconsentire al reimpiego di ciò che comunque reputava in sinto- nia con la natura dell'opera. Qualche particolare in più si potrebbe desumere dall'analisi comparata delle due pubblicazioni, che, però, non ho potuto, fino adesso, consultare in originale. In ogni, caso, se anche si trattasse, unicamente, di un'iniziativa dello stampatore, essa appare essere, ai nostri occhi, una chiave di lettura egualmente rivelatrice, una lungimirante spia del carattere del trattato conse- gnata ai posteri per facilitarne la decodifica, una fulminante rivelazione di progettualità ottenuta tramite la muta eloquentia dell'icona.</page><page sequence="21">«LA SVENTURATA MUSICA. . .SÌ VELOCE NEL MORIRE» 23 Il luoco fa quello effetto in questo essercizio che fa la carta invernicata o pietra de' componitori di musica: le persone sono le righe che ivi sono, le imagini sono le note che vi si fanno sopra, e servito che si è il compositore di quelle, fregandole con sputo o con un panno umido, le manda via, per servirsi della carta per l'altra volta.34 Che l'operazione di scrivere musica sia anche operazione di memorizzazione è cosa ovvia, ma che questa operazione possa essere decodificata alla luce dei precetti della mnemotecnica è osservazione rivelatrice, che vale la pena di indagare com- piutamente. In realtà, Della Porta non fa altro che riattivare un topos consolidato, una metafora esplicativa antica, di cui, anche in questo caso, possiamo seguire il divenire fin dalla Retorica ad Herennium, e che tende a spiegare analogicamente il meccanismo 'interiore' di imprimere concetti nella mente con quello 'esteriore' di scrivere concetti su una tavoletta di cera: Quemadmodum igitur qui literas sciunt, possunt id, quod dictatur, eis scribere et recitare quod scripserunt, item mnemonica didicerunt, possunt, quod audierunt, in locis conlocare [et] ex his memoriter pronuntiare. Nam loci cerae aut cartae simillimi sunt, imagines litteris, dispositio et conlocatio imaginum scripturae, pronunciado lec- tioni.35 Ma perché Della Porta sostituisce lo scrivere con lo scrivere musica? Probabil- mente perché, nel riattivare quella millenaria similitudine, nel riattualizzarla, sceglie una categoria di persone, i musicisti appunto, che, ancora in pieno Cinquecento, continuano ad utilizzare, con l'impiego della cartella , un sistema di scrittura che gli appare, se non direttamente mutuato dalla tradizione mnemonica, con quella per- fettamente compatibile e da quella perfettamente interpretabile. Alla fine del suo affascinante libro, Jessie Ann Owens afferma che i processi com- positivi che ha indagato sembrano presupporre «a different kind of memory to ex- plain how composers could read and compose in separate parts. We need to free ourselves from the habit of score-based thinking and try to enter a very different conceptual world».36 Forse, la similitudine di Della Porta ci consente di indagare in quella direzione, sollecitandoci a verificare se la «differente sorta di memoria», in- vocata dalla musicologa americana, sia proprio quell' ars memorandi secondo i cui paradigmi il filosofo napoletano legge, con insospettata acutezza epistemologica, l'operazione del comporre musica. 34 Cito direttamente dalla traduzione italiana apparsa a Napoli nel 1566: giovan battista della porta, Ars reminiscendi, con aggiunta Uarte del ricordare , a c. di Raffaele Sirri, Napoli, Edizioni Scienti- fiche Italiane, 1996, p. 74. 35 Retorica ad Herennium, ni, 17, 30: «Al modo dunque che quelli che conosconö le lettere, posso- no con esse scrivere ciò che si detta, e leggere ciò che hanno scritto, allo stesso modo coloro che hanno appreso la mnemotecnica, possono collocare quel che hanno ascoltato nei luoghi, e proferire da quest'ultimi per mezzo della memoria. Infatti i luoghi sono molto simili alle tavolette cerate o alla carta, le immagini alle lettere, la disposizione e la collocazione delle immagini alla scrittura, e il pronunciare un discorso alla lettura». La traduzione è mia. 36 Owens, Composers at work, p. 313.</page><page sequence="22">24 STEFANO LORENZETTI Non vi è nessuna differenza concettuale tra le operazioni che il musicista può compiere sulla carta oppure sulla cartella, se non che quest'ultima consente imme- diatamente la cancellazione, la rimozione, l'oblio, condizione prima per continuare a memorizzare, cioè, classicisticamente, ad inventare. Ma sono le modalità al tempo stesso fisiche e mentali che organizzano l'operazione scrittoria, che esclude quella che a noi sembrerebbe la più naturale e funzionale, la partitura, a consigliarci di ipotizzare la comiinione di memoria e scrittura, il loro mutuo appartenere ad un unico atto generativo. Per secoli la capacità della mente di immagazzinare, elaborare e rappresentare con- cetti è stata interpretata come scrittura, e inversamente la scrittura come memoria che si esteriorizza, senza che sia stata concepita nessuna fondamentale differenza qua- litativa tra due modalità di rappresentazione comunque intrinsecamente simboliche. Oralità e scrittura, più che essere le polarità opposte che danno vita a due tradizioni differenti, sono spazi fluidi di contaminazione e di interscambio di una tradizione uni- ca che può oggettivarsi secondo modalità differenti, ma che presuppone sempre e comunque la presenza interrelata delle due dimensioni.37 Analogamente, anche in musica, l'aver voluto instaurare la presenza di due tradizioni - una orale e l'altra scritta il cui discrimine primo sarebbe appunto la presenza/ assenza di un artefatto - è categorizzazione discutibile, proiezione di un moderno sentire che occulta una men- talità altra, estranea, e per questo indebitamente ridotta al silenzio. Alla fine di questo nostro percorso volutamente parziale, volutamente ellittico e multidimensionale, concepito con l'unico scopo di denunciare la fecondità di un rapporto che deve ancora essere compiutamente studiato e compreso, abbiamo rac- colto qualche elemento in più per decifrare l'enigma iniziale? La logica lulliana sembra presiedere allo sforzo teoretico di Cerreto, proponen- dosi come implicita, forse inconsapevole chiave di decodifica.38 Tramite essa è pos- sibile costruire un ponte occulto, ma ben visibile agli iniziati, tra Prattica e Arbore : nella prima è il quadrato degli elementi ad articolare una cosmologia reinterpretata 37 «The idea that language is oral, that writing is not a fundamental part of it, is a modern one, enunciated by such linguists as de Saussure and Leonard Bloomfield, and then generalized into a theory of culture and even of epistemology by the French structuralists, chiefly Claude Lévi-Strauss. It has become a canon, in this theory that Western culture can be divided into periods characterized by "pre" - and "post-Gutenberg man," and the dividing line is marked by a "veering toward the visual," to use Walter Ong's careening image. My study will make it clear that from the earliest times medieval educators had as visual and spatial an idea of locus as any Ramist had, that they inherited continuously from antiquity, and indeed, that concern for the lay-out of memory governed much in medieval education designed to aid mind in forming and maintaining heuristic formats that are both spatial and visualizable». carruthers, The book of memory, p. 32. 38 Non è dato sapere, infatti, anche per le scarse conoscenze sulla vita del Cerreto di cui dispo- niamo, se il teorico napoletano conoscesse gli scritti di Raimondo Lullo, e se l'uso del quadrato degli elementi e dell'albero sia stato direttamente influenzato dalla lettura di questi. Ciò che è certo, invece, è che quelle figure e quella logica, talora decontestualizzate e astratte, talora ridotta a cliché di cui rimangono oscure le matrici generative, fanno parte dell' humus culturale del suo tempo e del mito che intorno alla figura del monaco francescano andò costruendosi nel Rinascimento.</page><page sequence="23">«LA SVENTURATA MUSICA. . .SÌ VELOCE NEL MORIRE» 25 Es. mus. 1: Scipione cerreto, Prattica Musica , Napoli, Iacomo Carlino, 1601 musicalmente, nel secondo è l'albero a scandire un'utopia enciclopedica di cui la musica è piccolo, ma insostituibile, fondante granello. Ed è il secondo trattato a risolvere il primo: non soltanto perché lì si ordina, si riduce a fondamento, si rimodella in chiave didattico-didascalica quel sapere tratta- to estensivamente nella Prattica di musica , ma anche perché, quasi fosse un quesito enigmistico, ancora lì, si trova la soluzione alla misteriosa icona che orna il fronte- spizio di quest'ultima: Furono da gli dotti musici ritrovate ad imitation de' quattro elementi quattro voci principali; cioè basso, tenore, contralto, e soprano, applicando il basso alla terra; im- percioché, sì come la terra è un certo modo base, e fondamento del mondo, così an- cora il basso è base, e fondamento della musica, e si come ha quella sodezza e stabilità, così ancora conviene a questi [...]; il tenore assimigliorno all'acqua men grave della terra, così come quello del basso, ma sì come l'acqua mancando la terra occupa il centro del mondo, così al tenore convengono le proprietà del basso quando egli man- ca; al contralto &amp; al soprano donor no la similitudine dell'aria e del fuoco ai quali secondo la lor leggierezza conviene più o meno il moto essendo sempre il fuoco ag- girato dal moto ratto del primo mobile.39 Come gli elementi sono la materia prima che costruisce ogni essere, animato e inanimato, del mondo sublunare, le quattro voci sono l'ineludibile terreno su cui si impianta e cresce la musica degli uomini, su cui continuamente si ridefinisce e si riscrive l'atto compositivo. Lo sciogliersi dell'ambiguità simbolica provoca imme- diatamente la ricomposizione di un breve, modesto contrappunto che è seme ge- nerativo di tutti i contrappunti possibili (es. mus. 1).40 39 cerreto, Dell'arbore musicale , p. 5. 40 II testo «omnes per ostium intrant» - oltre ad essere collocato sotto le voci per l'intonazione polifonica, come testimonia la ripetizione del verbo «intrant» nel soprano - probabilmente assolve</page><page sequence="24">26 STEFANO LORENZETTI I Sesquiáltera | Sesquiáltera | | Sesquiáltera | Sesquiáltera | Quaternario Senario Novenario Quaternario Senario Novenario 12(4) 18(6) 27(9) 8(4) 12(6) 18(9) Acqua Fuoco Terra Aria (freddo/ umido) (caldo /secco) (secco/freddo) (umido/caldo) (tenore) (soprano) (basso) (Alto) Aria Acqua (umido/caldo) (freddo/ umido) (Alto) (tenore) La musicale reinterpretazione della teoria fisica medievale, a sua volta dipenden- te da quella dell'antichità classica, non appartiene al personale ingenium del teorico napoletano, ma fa parte di una tradizione di cui Zarlino, ad esempio, si mostra per- fettamente consapevole, non solo associando anch'egli gli elementi alle voci,41 ma pure illustrandone le proprietà e le modalità del loro funzionamento. Ciascun ele- mento è depositario di due qualità: la Terra, secco/freddo; l'Acqua, freddo/umido; l'Aria, umido/caldo; il Fuoco, caldo/secco. La prima è qualita 'propria' di quell'ele- mento, predominante perché costitutiva, la seconda è 'appropriata' ad esso, più de- bole perché accessoria. Attraverso l'associazione delle qualità è possibile l'unione degli elementi e la contemperanza degli opposti in un termine elementare medio. Gli opposti Acqua e Fuoco convengono nell'Aria, mentre i contrarii Terra ed Aria si armonizzano nell'Acqua: Come il potere degli elementi si sprigiona dalla loro combinazione, allo stesso modo scaturisce quello delle voci: la similitudine si costruisce dinamicamente, in piena aderenza analogica poiché, come l'Acqua e il Fuoco si uniscono nell'Aria, il tenore e il soprano si congiungono nell'alto, la cui tessitura, nell'estremo grave, coin- cide con quella del tenore, e nell'estremo acuto con quella del soprano, e lo stesso dicasi della Terra e dell'Aria che trovano nell'Acqua il loro termine medio, come il basso e l'alto nel tenore.42 anche alla funzione di indicare l'entrata contemporanea delle voci: «ostium», letteralmente porta, può leggersi come sinonimo di inizio, la porta dell'orazione è infatti «entrata della 'pistola» (brunet- to latini, La rettorica , cliv, 12), exordium del discorso retorico. Per la trascrizione del brano - poiché, a questa altezza temporale, il rapporto tra denominazione delle voci e rispettiva tessitura non è uni- vocamente definito - sono possibili due opzioni: il terzo modo autentico (lidio) trasposto, che pre- vede il sistema di chiavi più convenzionale (rispettivamente basso, tenore, contralto e soprano); op- pure il modo dorico, con l'adozione delle 'chiavette' (baritono, contralto, soprano, chiave di violino). Si è scelto la seconda opzione in quanto non obbliga ad inserire il si bemolle (non esplicitamente previsto dall'autore) nell'armatura di chiave, ed inoltre il dorico, primo modo ed in un certo senso 'padre' di tutti i modi, ci sembra meglio riprodurre, analogicamente, il carattere archetipico, fondan- te degli elementi. 41 «Si de' avertire, che li musici nelle lor cantilene sogliono il più delle volte porre quattro parti, nelle quali, dicono contenersi tutta la perfettione dell'harmonia. Et perché si compongono princi- palmente di tal parti; però le chiamarono dementali, alla guisa dei quattro elementi: percioché sì come ogni corpo misto di essi si compone, così si compone di queste ogni perfetta cantilena»; zarli- no, Institutioni harmonické , libro hi, cap. lviii. 42 «Come la Terra tra gli altri elementi tiene il luogo infimo; così il basso occupa il luogo più grave della cantilena. A questa procedendo alquanto più in suso verso l'acuto, accommodarono un'altra</page><page sequence="25">«LA SVENTURATA MUSICA. . .SÌ VELOCE NEL MORIRE» 27 I quattro elementi costituiscono una delle simbologie più pervasive, onnipresen- ti, totalizzanti del pensiero occidentale: concepiti, ab initio , come sostanze, testimo- niano del secolare svilupparsi di un pensiero simbolico, che traduce la specificità della materia nell'universalità del segno, di immenso potere euristico. II ricorso alla metafora non può, dunque, essere liquidato come fatto puramente ornamentale. La costruzione di una 'finzione' è funzione di un approccio cognitivo multidimensionale che nell'investire termini noti di nuove costellazioni di signifi- cato non contraddice la ratio, ma, al contrario, ci ricorda che quest'ultima non può esistere prescindendo da esso.43 L'osservazione empirica che, per mezzo della metafora, si traduce in universale non ci suggerisce forse che l'esercizio della musica sia operazione intrinsecamente metaforica? L'ingombrante presenza di quella figura sul frontespizio di un trattato di musica pratica, non è forse un invito a leggere il finito alla luce dell'infinito? L'empirico (le voci) letto analogicamente attraverso la lente della metafora elemen- tare si converte in universale, dando luogo ad una 'nuova' visione del mondo, ad una 'nuova', intrinsecamente musicale, strutturazione dell'esistente. Il quadrato degli elementi è per eccellenza figura di memoria: Terra, Acqua, Aria, Fuoco, arbitri dei destini del mondo sublunare, mediatori tra cielo e terra, sono veri loci communes musicales su cui strutturare le fondamenta della cattedrale sonora concessa all'umanità, la sola che può tentare di rompere il silenzio cui è destinata la terra immobile. Relitto di una mentalità dimenticata, ci consente di far emergere un archetipo del pensiero che presiede alla codificazione teorico-pratica della di- sciplina, al suo essere riflessione e azione, scienza ed arte applicata, riattivando il rapporto tra interiorità ed esteriorità, tra immaginazione e realtà, tra spazio fisico e spazio della mente di cui l'arte della memoria, al contempo serbatoio della tradi- zione e sistema che presiede alla sua inesausta riformulazione, sembra possedere la chiave, e di cui si alimenta la riscrittura classicistica dell'esistente. parte &amp; la chiamano tenore, il quale assimigliaremo all'Acqua; la quale; si come immediatamente segue, nell'ordine de gli Elementi, dopo la terra &amp; è con essa abbracciata; così nell'ordine delle dette parti il tenore senza alcun mezo segue il Basso &amp; le sue chorde gravi non sono in cosa veruna diffe- renti da quelle del basso, poste in acuto. Simigliantemente accomodarono la terza parte sopra il te- nore, la quale alcuni chiamano contratenore, alcuni contralto &amp; altri la nominano alto; &amp; la posero nel terzo luogo, che è mezano nella cantilena &amp; si può assimigliare veramente all'Aria; il quale; si come conviene con l'Acqua &amp; col Fuoco in alcune qualità; così anco le corde gravi dell'alto con- vengono con le acute del tenore, e le acute dell'alto convengono con le gravi della quarta parte posta più in acuto, chiamata canto», zarlino, Institutioni armoniche , libro in, cap. lviii. 43 zdravko RADMAN, In search for substance and structure. Tetradic model as world-metaphor , in Aria, terra, acqua, fuoco: i quattro elementi e le loro metafore, a c. di Francesca Rigotti e Pierangelo Schiera, Bologna -Berlin, Il mulino - Duncker &amp; Humblot, 1996, pp. 43-53.</page><page sequence="26">28 STEFANO LORENZETTI Stefano Lorenzetti ha conseguito il titolo di dottore di ricerca presso V Istituto Universitario Europeo; attualmente è professore di Storia della musica nella scuola di didattica della musica al Conservatorio di Vicenza. Ha pubblicato diversi articoli sulla musica del Rinascimento e del Barocco di taglio spiccatamente interdisciplinare. Ha curato V edizione del trattato di Georg Muffai Regulae concentuum partiturae e un numero monografico della rivista Italian History and Culture. Recentissima è l'uscita per Olschki di una monografia dal titolo Musica e identità nobiliare nell'Italia del Rinascimento. Educazione, mentalità, immaginario.</page><page sequence="27">«LA SVENTURATA MUSICA. . .SÌ VELOCE NEL MORIRE» 29 SUMMARY On a preliminary level, as a witness to the fecundity of a relationship that has yet to be fully studied and understood, this essay aims to investigate the relation- ship between music and the art of memory in the two areas - seemingly distant but in reality showing underlying affinities - of the typologies of improvisation in connection with the technique of diminution, and the methods of conceptualiza- tion, transmission, and visualization of musical knowledge. Concerning the first aspect, we note that the system of associating with each interval a multiplicity of 'passages', of characteristic divisions, which in various ways fill and disrupt, that interval, follows a logic similar to that proposed by the classical art of memory in its structure of loci (intervals) and fixgurae (passages) . But the rela- tionship between the art of diminution and the art of memory cannot be esta- blished merely implicitly, through recourse to the logic of analogy, even though this recourse is well justified culturally, because at times the musical sources them- selves make it explicit. This is the case of the Cartella musicale by Adriano Banchie- ri, in which the Olivetan monk, in his examples of divisions, speaks explicitly "me- moria locale", and of the appendix to the treatise by Giovanni Chiodino, Arte pratica latina e volgare di far contrapunto a mente et a penna, which is meaningfully entitled De locis communis musicalibus. As to the second aspect, after observing that traces of musical knowledge appear in treatises on mnemonic techniques - as in the case of Host s Congestorium , whe- re the Guidonian hand becomes a system of loci of memory open to taking in and storing any form of knowledge - the presence is attested of a tradition of tran- smission and visualization of musical knowledge influenced by memorization te- chniques: from the cosmic system evoked by Zarlino in his Istituzioni armoniche , to the use of the arcade motif, locus memoriae par excellence, as a diagram schemati- zing the various figures of prolation in Aaron ( Toscanello in musica), to Scipione Cer- reto s Arbore musicale , a veritable rhetorical-mnemonic machine that not only sug- gests a way of articulating contents, but also invites a method for knowing them. At the end of Cerreto s treatise is a visual alphabet that is the identical repro- duction of the anthropomorphic alphabet in Giovan Battista Della Portas Ars remi- niscendi. If, at this point, we look at the treatise by the Neapolitan philosopher, we realize that the operation of writing music is deciphered in light of the precepts of mnemonic technique. Taking up again an ancient illustrative metaphor, the author reminds us that the mind's capacity for storing, elaborating and representing con- cepts has always been interpreted in writing, and conversely, writing is memory that is externalized, without conceiving any fundamental qualitative difference betwe- en two methods of representation that are in any case intrinsically symbolic. Orali- ty and writing, more than being opposite poles giving rise to two different tradi- tions, are fluid spaces of interchange and intermingling of 4 one sole tradition' which can take form in accordance with different methods, but which presupposes always</page><page sequence="28">30 STEFANO LORENZETTI and in any case the interrelated presence of the two dimensions. Analogously, in music too, the desire to establish the presence of two traditions - an oral tradition and a written tradition whose primary difference would be just this presence or absence of an artifact - is a debatable categorization, the projection of a modern way of feeling that conceals another mentality, felt to be extraneous and therefore unjustly reduced to silence. Stefano Lorenzatti received his PhD in History and Civilization at the European University Institute. At the present time is professor of history of music at Conservatoire of Vicenza. He has written several articles on Renaissance and Baroque music based on an interdisciplinary viewpoint. He also has edited a facsimile edition (with an Italian translation) of Georg Muf- faťs Regulae concentuum partiturae. Recently he has published a monograph entitled Mu- sica e identità nobiliare nell'Italia del Rinascimento. Educazione, mentalità, immagi- nario (Firenze, Olschki, 2003).</page></plain_text>