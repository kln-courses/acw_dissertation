<plain_text><page sequence="1">שאלת מקום השכינה בנוסח התפילה הקדום אורי ארליך שאלת מקום השכינה היא נושא מרכזי שעל המתפלל לתת את דעתו עליו. פנייתו הישירה לאל מחייבת קיומה של תודעה בדבר המקום שאליו יפנה. במקום אחר ניסיתי להראות,1 שבתקופת המשנה והתלמוד נתקיימו שלוש תפיסות בשאלה דתית מעשית זו: (א) תפילה אל השכינה במקדש; (ב) תפילה אל השכינה בשמים; (ג) תפילה אל השכינה בקרבת המתפלל או בבית-הכנסת. עוד הצעתי שם, שהתפיסה לפיה מכוון המתפלל אל השכינה שבמקדש צומחת בעולם התפילה מלפני החורבן אך רווחת גם לאחר מכן, בעיקר בדורות הראשונים לאחר החורבן. מאותו הזמן מתפנה מרחב גדול יותר לתפיסות החלופות(ב,ג), ובסוף תקופת התנאים וראשית תקופת האמוראים ניתן למצוא עדויות רבות לתפיסות אלה. בדברים שלהלן אבחן את שאלת מקום השכינה לאור נוסח התפילה הקדום שלא נדון במאמר ההוא. נוסחי התפילה המקובלים ברוב העדות היום מלמדים על תודעה מוחלטת של הסתלקות השכינה ממקום המקדש. עובדה זו מפורשת בשתי הברכות הדנות בנושא השכינה ומביעות את הבקשה לשובה לציון. בברכת ירושלים מקובלים נוסחי הפתיחה: "ולירושלים עירך ברחמים תשוב ותשכון בתוכה כאשר דברת..."(אשכנז); "תשכון בתוך ירושלים עירך כאשר דברת2..."(ספרד). בברכת עבודה מקובל נוסח החתימה: "ברוך אתה ה' המחזיר תודתי נתונה לפרופ' א' חזן, ש' ספראי וי' תבורי על הערותיהם. "מקום השכינה בתודעת המתפלל", תרביץ סה, ב (תשנ"ו), עמי 329-315. המלים "כאשר דברת" מלמדות שהבקשה היא להשראה מחודשת של השכינה שנסתלקה. ההפניה המתאימה ביותר לבקשה זו היא לפסוק: "כה אמר ה' שבתי אל ציון ושכנתי בתוך ירושלם ונקראה ירושלם עיר האמת והר ה' צבאות הר הקדש"(זכריה ח, ג) כהצעת י"מ אלבוגן(התפילה בישראל בהתפתחותה ההיסטורית, תל-אביב, תשמ"ח, עמי 42), או לפסוק: "רני ושמחי בת ציון כי הנני בא ושכנתי בתוכך נאם ה'" (שם ב, יד). בשתי ההצעות מדובר בהבטחה משיחית להחזרת השכינה. י' היינימן("ברכת 'מנה ירושלים' בגלגוליה", עיוני תפילה, ירושלים, תשמ"ה, עמי 8-7) טען שנוסח ספרד הוא פרי תיקון של נוסח אשכנז כדי למתן את המשתמע ממנו, שהשכינה נסתלקה לגמרי ממקום המקדש. ייתכן שהצדק עם היינימן שיש בתיקון זה עידון מסוים של משמעות הבקשה, אולם כאמור המלים "כאשר דברת" משאירות, ללא ספק, את המטען העיקרי של הבקשה לשובה של השכינה לירושלים. להלן נעשה שימוש בהבחנה התיאולוגית שמעלה כאן היינימן, אך באופן שונה ובהקשר לנוסח אחר.</page><page sequence="2">6 אורי ארליך שכינתו לציון"(ספרד ואשכנז). המתפלל פונה אפוא לאלוהיו שסילק את שכינתו ממקום המקדש. ברם, תודעה מוחלטת זו היא תוצאה של תהליך בן מאות רבות של שנים, שבמהלכן עוצבו הנוסחים השונים של התפילה. עיון בנוסחי התפילה בסידורים הקדומים מגלה התלבטות עמוקה בשאלה זו, ולא כל הנוסחים תמימי דעים עם ההשקפה בדבר הסתלקות השכינה. להלן אציג נוסחים קדומים אלה תוך ניתוח המשתמע מהם, לאחר מכן אפנה למקורות התלמודיים ואנסה לעמוד בעזרתם על המשתמע בסוגיה זו מלשון התפילה הקדומה. עם סיום ניתוח המקורות העוסקים בתפילה ארחיב מעט את הדיבור במקורות נוספים העוסקים בשאלת מקום השכינה בתקופה זו, ואצביע על הזיקה ביניהם ובין התפילה בסוגיה הנידונה. א. ברכת ירושלים ועבודה — נוסחאות תקופת הגאונים ברכת ירושלים הנוסחים המצויים בידינו לברכת ירושלים מתקופת הגאונים משקפים שני אבות נוסח. נוסח א רחם עלינו ה' אלהינו ברחמיך הרבים, על ישראל עמך, על ירושלים עירך, על ציון משכן כבודך, על מלכות בית דויד משיחך, בנה ביתך ושכלל היכלך, ברוך אתה ה' אלהי דוד בונה ירושלים.3 נוסח זה מצוי בכמה סידורים א^שראליים,4 וכמותו, בחסרון עניין דוד (ובשינויים מסוימים), הוא הנוסח בסידור רב סעדיה גאון.5 נוסח ב על ירושלם עירך ברחמים תשוב ובנה אותה בניין עולם, ברוך אתה ה' בונה ירושלים. נוסח זה מובא בסידור רב עמרם גאון6 והוא אביהם של כל הנוסחים הנהוגים בימינו.7 מתוך נוסה התפילה שפרסם אסף, ספר דינבורג, ירושלים, תש"ט, עמי 118. ראה: 659 ,657 .S. Schechter, "Genizah Specimens", JQR, 10 (1989), pp. "רחם ה' אלהינו עלינו על ישראל עמך ועל ירושלים עירך ועל היכלך ועל מעונך ועל ציון משכן כבודך ובנה ברחמיך את ירושלים ברוך אתה ה' בונה ירושלם". סידור רס"ג, ירושלים, תשמ"ה, עמי יח. י' לוגר, תפילת העמידה לחול לפי הממה הקהירית(דיסרטציה), אוניברסיטת בר-אילן, רמת-גן, תשנ"ב, עמי 171-170, מתעד נוסח זה בשינויים מעטים בעוד כמה קטעים מן הגניזה. שני הנוסחים — זה המצוי בסידורים הארץ-ישראליים, וזה המצוי בסידור רס"ג - נבדלים בשאלה אם עניין דוד ייזכר בברכת ירושלים או לא, ובהקשר לכך כמובן גם במציאותה של ברכת דוד כברכה נפרדת(ראה להלן הע' 8). אולם התפלגות מוגדרת זו מייצגת שני נוסחי משנה של אותו נוסח בסיסי, ולצורך הבהרת הנקודה העקרונית הנידונה במאמר זה העדפתי להציגם במסגרת נוסח אחד. בדבריו לסדר תשעה באב, סידור רב עמרם גאון, מהדורת גולדשמידט, ירושלים, תשל"ב, עמי קלב. ראה מאמרו הנודע של פינקלשטיין: ,L. Finkelstein, "The Development of the Amidah", JQR 165-166 .16 (1925-6), pp : ודבריו של היינימן, "בונה ירושלים"(לעיל הע' 2).</page><page sequence="3">מקום השכינה בנוסח התפילה הקדום 7 שני נוסחים אלה של הברכה אינם נבדלים בפרטים בודדים, כפי שמצוי לרוב בתחום התפילה. הם משקפים שוני מהותי, הן מבחינת הלשון והן מבחינת העניין. לפיכך יש לראות בהם אבות טיפוס של נוסח הברכה.8 ניתוח נוסחי הברכה מלמד שהם חלוקים בשאלת מקומה של השכינה. נוסח ב מבטא בהדגשה את התודעה שהשכינה נסתלקה מירושלים, והבקשה לבניין ירושלים ("ובנה אותה בנין עולם") קשורה לבקשה שהשכינה תשוב לשכון בתוכה. המציאות הריאלית חופפת את המציאות התיאולוגית. ממבנה הברכה, המתחיל בהשראת השכינה בירושלים ועובר לבניין ירושלים, עולה שהבניין הריאלי הוא תוצאה של שיקום המציאות התיאולוגית. נעיר עוד, שבנוסח התפילה המובא במאמרו של מאן,9 הברכה מתמקדת רק בחזרת השכינה: "על ירושלים עירך ברחמים תשוב ותשכון בתוכה כאשר דיברת בא"י אלהי דוד בונה ירושלים". השיקום הריאלי גלום בבקשה להחזרת השכינה.10 לא כן משתמע מנוסח א. כאן מיקוד הבקשה הוא בשיקום ירושלים (ישראל והמקדש) במישור הריאלי, בלי להזכיר את העניין התיאולוגי כלל ועיקר. הפעלים "שוב" "שכון", המצויים (אחד מהם או שניהם) בכל גוני נוסח ב, אינם מצויים כלל בנוסח זה על כל גווניו. נוסח א אינו משקף אפוא את התודעה של הסתלקות השבעה. אפשר גם לפרש נוסח זה ההיפך מכך: הביטוי "ציון משכן כבודך" מלמד, ש"ציוך — היא ירושלים או מקום המקדש, משמשת עדיץ כמשכן הכבוד, והמתפלל מבקש שה' ישקם את מקום משכנו.11 המעיין בנוסחי הברכה מתקופת הגאונים נוכח לדעת שקיימים למעשה שני נושאים עיקריים המפלגים אותם: (א) הזכרת דוד בטופס הברכה וחתימתה או התעלמות מהנושא(והשארתו לברכה שאחריה). התפלגות זו היא, כידוע, עתיקת יומין(ראה תוספתא ברכות פ"ג הכ"ה) ומזמן התלמוד אפיינה את נוסח בבל לעומת נוסח א"י. (ב) פתיחת הברכה בהתאם לשני הנוסחים שהובאו לעיל: "רחם..." או "על ירושלים...". שאר ההבדלים בק ממצאי תקופת הגאונים בברכה זו העם קטנים, והם ענפים של נוסחי הברכה בהתאם להבדלים המהותיים שנזכרו לעיל. זהו מרחב הנוסחים העיקרי המצוי בידינו בץ הנוסחאות העתיקות של ברכה זו בתפילה, והוא בהחלט משקף בסיס נוסח משותף מוגדר ביותר. התמונה המגוונת והגמישה שמציג י' היינימן(במקומות רבים, ראה למשל: התפילה בתקופת התנאים והאמוראים, ירושלים, תשמ"ד, עמי 36-35, ובנספח שם עמי 51-48) באמירת ברכה זו היא תוצאה של בחינה כוללנית של יחידות ליטורגיות רבות ושונות: תפילה, ברכת המזון, הפטרה, ברכת חתנים ונחם. כאמור, בידודה של תפילת י"ח ובחינתה באורח עצמאי אינם תומכים במסקנותיו של היינימן. ראה גם ביקורתו של ע' פליישר לגישתו זו של היינימן, במאמרו: "לקדמוניות תפילות החובה בישראל", תרביץ, נט (תש"ן), עמי 439 והעי 106. J. Mann, "Genizah Fragments of the Palestinian Order of Service", HUCA, 2 (1925), pp. .306 ראה נוסח נוסף, שם, עמי 309. בשני נוסחים אלה מצדים שני מוטיבים שבדרך-כלל אנו מוצאים אותם בנפרד בנוסח המכונה נוסח בבל ובזה המכונה נוסח א"י. נוסח זה מעיד על המציאות המורכבת של ממצאי הגניזה. על הודכוח בדבר סיווגו של הנוסח כא"י או כמושפע מנוסח בבל ראה: היינימן, "בונה ירושלים", (לעיל הע' 2), עמי 5 הע' 8. אין לפרש "ציון" כבית-המקדש (ורק בבניינו הוא משכן לכבוד), כי אין זו משמעות המלה לא במקרא ובוודאי לא בחז"ל, שלא השתמשו במלה זו כלל (אלא בהקשר של ציטוט או פרשנות מקרא). ועדיין אין להסיר ספק במשמעות הביטוי — שמא הכוונה שציון היא "משכן כבודך" בכוח ולא בפועל. אך ראה להלן בדיון העוסק במקורו העתיק של נוסח זה.</page><page sequence="4">8 אורי ארליך ברכת עבודה גם נוסחי ברכת עבודה משקפים שני אבות נוסח. נוסח א רצה ה' אלהינו ושכון בציון ויעבדוך עבדיך בירושלים, ברוך אתה ה' שאותך ביראה נעבוד.12 נוסח בסיסי זה בשינויים מעטים מצוי בכמה סידורים א^שראליים.13 נוסח ב רצה ה' אלהינו בעמך ובתפלתם, והשב עבודה לדביר ביתך ואשי ישראל ותפלתם תקביל ברצון ותהא לרצון תמיד עבודת ישראל, ותחזינה עינינו בשובך לציון ברחמים, ותרצה בנו כמו אז, ברוך אתה ה' המחזיר שכינתו לציון. נוסח זה מובא בסידור רב סעדיה גאון,14 והוא רווח (בשינויים אחדים) בקרב נוסחי הגניזה.15 שני נוסחים אלה, כמו בברכת ירושלים, נבדלים בפרטים רבים ובעניינים מהותיים, ועל-כן ניתן לראות גם בהם שני אבות נוסח של ברכה זו. נושא השראת השכינה מצוי בשני הנוסחים של הברכה והוא עניין מהותי בה, אולם הנוסחים נבדלים בהתייחסותם לנושא. בנוסח ב מצויים הפעלים "בשובך" ו"המחזיר" המבקשים במפורש את חזרת השכינה שנסתלקה. מאידך, פעלים אלה נעלמים לחלוטין בנוסח א המבקש גם הוא על השראת השכינה, אך אץ הכרע אם הכוונה להשראתה מחדש או להמשך השראתה הקבועה. בין כך ובץ כך, אין בו זכר לרעיץ הסתלקות השכינה המצוי בנוסח ב. כמו כן, נושא השראת השכינה תופס מקום מרכזי יותר בנוסח ב של הברכה מאשר בנוסח א. בנוסח ב יש חזרה כפולה על הנושא,16 והוא גם מהווה את חתימת הברכה המעידה בדרך-כלל על עיקרה. זאת בהשוואה לנוסח א, שבו דווקא בנושא ה"עבודה" קיימת חזרה כפולה ובו נחתמת הברכה. השוני בין שני הנוסחים ברור, אך מידת ההבדל ביניהם נשארת תלויה בשאלת הפרשנות של לשון הבקשה: "רצה... ושכון בציון". נוסח הבקשה יכול להתפרש, כמובן, כבקשה לחזרת השכינה שנסתלקה, אך מעבר לכך שאץ זכר להסתלקות השכינה כמו בנוסח התפילה החלופי הרי שבקשה זו סובלת פרשנות מתונה בהרבה. אין בידינו נוסח מעץ זה מלפני החורבן, אך הבקשה לקוח מפרסומו של שכטר, "גניזה"(לעיל הע' 4), עט' 657. ראה פרסומיהם של אסף(לעיל הע' 3), עמי 126,118, ושל מאן(לעיל הע' 9), עמי 306. לוגר(לעיל הע' 5), עמי 198-197, מציין לכשישה ממצאים של נוסח זה. מסתבר שנוסח זה היה מוכר גם בין גאוני בבל והוא מופיע בתשובת גאונים שפרסם גינצבורג, המייחסה לרב נטרונאי: ראה: גאוניקה, ב, ניוארק, תרס"ט עמי 107, 119. וראה גם: תשובות רב נטרונאי גאון, מהד' ברודי, ירושלים, תשנ"ד, עמי 137. סידור רס"ג, עמי יט. ראה: לוגר (לעיל הע' 5), עמי 198-197. כך גם בנוסח סידור רב עמרם גאון, אלא שכידוע לא ניתן להסתמך על נוסחאות התפילה המובאות בסידור זה. המשפט: "ותחזינה עינינו בשובך לציון..." מצוי ברוב הנוסחים אך חסר בנוסחים אחדים. ראה: לוגר (לעיל הע' 5), עמי 201-200.</page><page sequence="5">מקום השכינה בנוסה התפילה הקדום 9 "רצה... ושכון בציון" יכולה היתה להיאמר גם בלשון תפילה מלפני החורבן. כך, למשל, משחזר הרמב"ם את תוכן הברכה "על המקדש" שבירך הכהן הגדול ביום הכיפורים (יומא ז,א): "ומברך על המקדש ברכה בפני עצמה יהיה עניינה שיעמוד המקדש ושכינה בתוכו וחותם בה בא"י שוכן בציון'(הלכות עבודת יום הכפורים פ"ג הי"א).17 דבריו של הרמב"ם הם כמובן על דרך ההשערה, אך יש בהם כדי להדגים את אפשרות הפירוש שהבקשה "רצה... ושכון בציון" משמעה המשך השראת השכינה בציון. צירופם יחד של הנתונים שעלו מברכת ירושלים ומברכת עבודה בתקופת הגניזה והגאונים, מעלה שההבדל בין הנוסחים בשאלת מקום השכינה הוא מהותי ועמוק עוד יותר. שני הנוסחים(א) החסרים את התפיסה בדבר הסתלקות השכינה — נוסח "רחם..." בברכת ירושלים ונוסח "רצה... ושכון בציון..." בברכת העבודה — שייכים לנוסח המכונה במחקר "נוסח ארץ-ישראל" המשתקף בבהירות בסידורים האו-ץ-ישראליים שפורסמו בידי שכטר ואסף.18 מאידך, שני הנוסחים (p המדגישים את הסתלקות השכינה ואת הבקשה לשובה לציון — הנוסח "על ירושלים עירך ברחמים תשוב" בברכת ירושלים והנוסח "...המחזיר שכינתו לציון" בברכת עבודה — שייכים לנוסח בבל המשתקף בסידור רב עמרם גאון וסידורים המושפעים ממנו. הדברים מוליכים לכדי מסקנה, שההבדל התיאולוגי בין שני נוסחי התפילה אינו הבדל אקראי ומקומי. שתי התפיסות השונות מפלגות ענף נוסח, וזו עדות להבחנה שיטתית ועתיקה שיש לה שורשים קדומים לתקופת הגאונים. מוטל עלינו אפוא לעבור ולבחון את נוסחי הברכות בספרות מתקופת המשנה והתלמוד. ב. נוסחי ברכת ירושלים ועבודה בספרות התלמוד — לקדמוניות נוסח ארץ-ישראל ברכת ירושלים לברכת ירושלים יש בידינו עדויות נוסח אחדות מתקופת התלמוד. ספרות התלמוד מספקת לנו מידע על שם הברכה ותוכן הברכה: "ושל דוד בבונה ירושלם" (תוספי ברכות פ"ג הכ"ה), "בונה ירושלים"(ידו' ברכות פ"ה ה"ג, ט ע"ג), "וכיון שנבנית ירושלים בא דוד" (מגילה יז ע"ב), "בבנין עירך ובתקון היכלך"("הבינינו", ברכות כט ע"א); משהו מנוסח הברכה: "בנה ביתך"(ירו' ברכות פ"ב ה"ד, ד ע"ד): ונוסח סיום הברכה לפי נוסח א"י: "אלהי דוד ובונה ירושלים"(ירו' ברכות פ"ד ה"ה, ח ע"ג). מקורות אלה דלים מכדי וכך גם ראשונים נוספים. ראה: ליברמן, תוספתא כפשוטה, כפורים, עמי 802. נושא השראת השכינה כחלק מלשון התפלות בימי הבית עולה גם מלשון הברכה למשמר היוצא: "השוכן בבית הזה יטע ביניכם אחוה ואהבה שלום וריעות"(ירו' ברכות פ"א ה"ה, ג ע"ג). וראה גם: ברכות יב ע"א. ראה לעל הערות 4,3. טענה זו נאמרה כבר בקצרה to, אלמגן: Bemerkungen zur" ,I. Eibogen ,alten jüdische Liturgie", Studies in Jewish Literature issued in honor of prof. K. Kohler 76 .Berlin, 1913, p. נוסח "רחם..." של ברכת ירושלים הוא ללא כל ספק נוסח א"י קדום. טענה זו תוכח עוד בהמשך. יחד עם זאת, נוסח זה שימש גם בנוסחי תפילה שמאופיינים כנוסח בבל (ללא הזכרת עניין דוד ובסיומת "בונה ירושלים" בלבד). דוגמה מובהקת לכך הוא נוסח רס"ג(ראה לעיל הע' 5). אולם אין בעובדה זו כדי לערער את הלכידות הרבה הקיימת בין שני הנוסחים בנושא מקום השכינה.</page><page sequence="6">10 אורי ארליך להעיד על תוכנה המלא של הברכה, אך אפשר ללמוד מהם שנושאה המרכזי של הברכה הוא בניין העיר והמקדש (ומלכות דוד בנוסח א"י). המקורות התלמודיים אינם מזכירים כלל את נושא החזרת השכינה, שהוא מרכזי מאוד בנוסח בבל. זרותו של נוסח בבל לנוכח המקורות התלמודיים בולטת במיוחד מנוסח תפילת הביננו, שהיא כידוע קיצור של הברכות האמצעיות של תפילת י"ח. נביא כאן את החלק המזכיר את ברכת ירושלים בשני הנוסחים, זה המצוי בתלמוד הבבלי וזה המצוי בתלמוד הירושלמי: ...וישמחו צדיקים בבנין עירך ובתקון היכלך ובצמיחת קרן לדוד עבדך ובעריכת נר לבן ישי משיחך, טרם נקרא אתה תענה... (ברכות כט ע"א). ...וישמחו כל חוסי בך בביניין עירך ובחידוש בית מקדשך,19 כי טרם נקרא אתה תענה... (ירו' תענית פ"ב ה"ב, סה ע"ג = ברכות פ"ד ה"ג, ח ע"א). מנוסח תפילת הביננו, שנמסר בשני התלמודים מפי שמואל, עולה בבירור שברכת ירושלים כללה שני נושאים — בניין ירושלים ובניין המקדש. אין אנו יכולים להסיק מכאן על הנוסח המילולי המדויק של ברכת ירושלים, שכן תפילת הביננו עוצבה ספרותית כיחידה לעצמה, אך ההזכרה בוודאי מעידה על התוכן הנושאי של הברכה, שכללה כאמור את בניין המקדש. לעומת זאת, ניתן לראות שנוסח בבל של ברכת ירושלים לא הכיל הזכרה של בניץ המקדש, וכבר העירו על כך חוקרים אחדים.20 עובדה זו מקשה לראות בו את הנוסח שעל בסיסו נוסחה תפילת הביננו. לא כן הוא לגבי נוסח "רחם" של הברכה, שכולל הזכרה מפורשת של בניין המקדש. נראה אפוא שנוסח "רחם" מתאים יותר להיות הנוסח שעל בסיסו נתנסתה תפילת הביננו. עוד יש להדגיש מבין המקורות התלמודיים את הביטוי "בנה ביתך"(ירו' ברכות פ"ב ה"ד, ד ע"ד). מלים אלו מצויות ממש בנוסח א"י מן הגניזה. שלוש הנקודות שהודגשו כאן מתוך המקורות התלמודיים הולמות יותר את נוסח א"י ("רחם") של הברכה מאשר את נוסח בבל: אך, כאמור, נוסח הברכה המשתקף מהמקורות התלמודיים בנושא זה הוא חלקי בלבד. אולם עדויות עקיפות יותר נותנות בידינו אפשרות להשלים את התמונה ומלמדות על קדמוניותו של נוסח "רחם". לשון הפתיחה של ברכת ירושלים בנוסח א"י("רחם...") לא נמצא במקורות התלמודיים, אך אץ כל ספק שלשון זה היה מצוי בעולם התפילה של אותה תקופה. כידוע, ברכת ירושלים קיימת היתה גם בהקשר אחר באותה תקופה — בברכת המזון. נוסחה של ברכה זו, ששמה כשם הברכה בתפילה, מתועד בתלמוד הבבלי: אמר רב נחמן: משה תקן לישראל ברכת הזן בשעה שירד להם מן, יהושע תקן להם ברכת האח כיון שנכנסו לארץ, דוד ושלמה תקנו בונה ירושלים: דוד תקן — על ישראל עמך ועל ירושלים עירך, ושלמה תקן — על הבית הגדול והקדוש, הטוב והמטיב ביבנה תקנוה (ברכות מח ע"ב). בנוסח תפילת הביננו שבמקבילה במסכת ברכות נוסף כאן בדפוס ונציה "ובצמח דוד עבדך". אולם אין צורך להיכנס לפירושים דחוקים במלים אלו, שהן תוספת המגיה בכ"י ליידן מעל השורה. וראה דבריו של הרי"נ אפשטיין("דיקדוקי הירושלמי", מבואות לספרות האמוראים, ירושלים, תשכ"ג, עמי 356 הע' 23), ששיער שתוספת זו נכנסה בהשפעת הנוסח בבבלי. ראה: היינימן(לעיל הע' 2), עמי 4, ומאמריהם של אלבוגן וליבריך המוזכרים שם בהערה 4.</page><page sequence="7">מקום השכינה בנוסה התפילה הקדום 11 על ברכה מעין שלוש, שהיא קיצור של הברכה המלאה, מובא בהרחבה גדולה יותר בשם רב דימי הנוסח הבא: ...לאכול מפריה ולשבוע מטובה. רחם ה' אלהינו על ישראל עמך ועל ירושלים עירך ועל מקדשך ועל מזבחך, ותבנה ירושלים עיר קדשך במהרה בימינו והעלנו לתוכה ושמחנו בה, כי אתה טוב ומטיב לכל... (ברכות מד ע"א)21 שתי נוסחאות אלה מצביעות, כמובן, על נוסח ברכה בסיסי אחד, וההבדלים בין הנוסחאות אינם יותר מאשר אלה המצויים בין סידורים שונים לאותה יחידת תפילה. ניכר שנוסח זה הוא אותו נוסח בסיסי שמצאנו בברכת ירושלים בתפילה, בנוסח א"י בתקופת הגניזה, וניתן אפוא לקבוע שנוסח זה מוכר היה בבבל בתקופת התלמוד כבקשה על ירושלים. נוסח זה היה מוכר, ללא ספק, באותה תקופה גם בארץ-ישראל. כך עולה מנוסח "מעין המאורע", שנוסף בברכת העבודה בתשעה באב:22 רחם יי' אלהינו ברחמיך הרבים ובחסדיך הנאמנים עלינו ועל ישראל עמך ועל ירושלם עירך ועל ציון משכן כבודך ועל העיר האכילה, ההרוסה, השוממה, הנתונה ביד זרים, הרמוסה בכף עריצים ויבלעוה לגיונות ויחללוה עובדי פסילים: כי לישראל עמך נתתה באהבה לנחלה ולזרע ישורון ירושה הורשתה, כי באש החרבתה ובאש אתה עתיד לבנותה, כאמור: ואני אהיה לה נאם יי' חומת אש סביב ולכבוד אהיה בתוכה (זכריה ב,ט)(ירושלמי תענית פ"ב ה"ב, סה ע"ג)." תוספת זו נאמרה לפי רבי מנא (שם) בברכת עבודה, אך י' היינימן רואה בה פיתוח של ברכת ירושלים.24 בין כך ובין כך, יש לנו עדות לקדמותו של נוסח הפתיחה "רחם" גם בארץ-ישראל התלמודית. שתי עדויות אלה מלמדות שנוסח א"י בברכת ירושלים — "רחם" — הוא נוסח עתיק, ואין סיבה לפקפק שכך היה ממש גם נוסח ברכת ירושלים בתפילה בתקופת התלמוד. קיומו של נוסח "רחם" בברכה על ירושלים בתקופה קדומה זו אינו מפתיע, שכן חוקרים אחדים25 ציינו לקיומו של נוסח מעין זה בספר בן סירא לו, יז-יט, והוא אפוא בשתי המובאות הנוסח בכתבי-היד שונה בפרטים קטנים כפי שנבדלים נוסחי ברכות ותפילות בסידורים, אך הנוסח הבסיסי מתועד בכל כתבי-היד. "מעין המאורע" בתשעה באב לא נהג בבבל עד ימי הגאונים. ראה: סידור רס"ג, עמי שיח והערות שם! ל' גינצבורג, פירושים וחידושים בירושלמי, ניוארק, תש"א, ד, עמי 307. מהימנותו של נוסח התפילה מתאשרת ממדרשו של ר' יצחק נפח א בפני רבי אמי ורבי אסי שזיקתו לתפילה ניכרת בעליל: "."כי תצא אש ומצאה קוצים — תצא מעצמה, שלם ישלם המבעיר את הבערה — אמר הקב"ה: עלי לשלם את הבערה שהבערתי, אני הציתי אש בציון, שנאמר: ויצת אש בציון ותאכל יסודותיה (איכה ד, יא), ואני עתיד לבנותה באש, שנאמר: ואני אהיה לה נאום ה' חומת אש סביב ולכבוד אהיה בתוכה (זכריה ב, ט)..."(בבא קמא ס ע"ב). ראה: היינימן, התפילה בתקופת התנאים והאמוראים, ירושלים, תשמ"ד, עמי 49 הערה 7. ראה למשל: K. Kohler, "The Origin and Composition of the Eighteen Benedictions with a ,Translation of the Corresponding Essene Prayers in the Apostolic Constitutions", HUCA 404-405 .1 (1924), pp. אולם, שחזור הנוסח המסוים שהוא מציע (עמי 403) המסתמך על נוסח בבל, אין כל הכרח לקבל.</page><page sequence="8">12 אורי ארליך קדום בהרבה אף לחורבן המקדש: רחם על עם נקרא בשמך ישראל בכור כיניתה. רחם על קרית קדשך ירושלם מכון שבתיך. מלא ציון את הודך ומכבודך את היכלך. הדמיון בין נוסח ברכת ירושלים שבברכת המזק, נוסח מעין המאורע בתשעה באב ונוסח א"י מן הגניזה של ברכת ירושלים בתפילה, לבין התפילה בספר בן סירא הוא מאלף, ולמעשה הוא מעיד עדות ברורה לקיומו של נוסח בסיסי אחד קדום מאוד לכל הנוסחאות האלה בתקופת חז"ל. קיומה של תפילה על ירושלים בנוסח "רחם" לפני חורבן המקדש היא עדות חשובה ביותר, והיא נותנת לנו את המפתח להבין את חסרונה של התפיסה בדבר הסתלקות השכינה מן הברכה. הבקשה לרחמים על ירושלים אינה תופעה הנולדת עם חורבן המקדש. התפילה שבספר בן סירא מעידה, שבעוד המקדש עומד על תלו וסדר העבודה מתקיים כהלכתו יש מי שעומד ומבקש רחמים על ירושלים. פלוסר26 מציין, שבימי הבית השני רווחה התודעה שירושלים והמקדש לא הגיעו להדרם הראוי, וכן רווחה התקווה המשיחית לחיזוקה ואפילו לבנייתה מחדש של ירושלים כמציאות מושלמת על-ידי האל בכבודו ובעצמו. כמיהה משיחית זו באה לידי ביטוי גם בתפילה שבספר בן סירא,27 המבקשת את חיזוק ירושלים והוספה על הודה וכבודה.28 ברכת ירושלים בתפילה, כפי שאנו מכירים אותה לאחר החורבן, לא נזקקה אפוא לניסוח חדש יש מאין. היא נתנסחה במסגרת עתיקה של מסורת תפילה. ניתוח התפילה העתיקה על ירושלים מספר בן סירא מלמד, שנושא השראת השכינה בירושלים אינו מרכזי והדגש הוא על החיזוק הפיסי של העיר והבניין. שאלת מקום השכינה לא העסיקה את בעל התפילה כלל, והסיבה לכך מובנת מאוד: משגרת לשונו עולה כמובן-מאליו שהשכינה שורה בירושלים. הביטוי "ירושלם מכון שבתיך' מעיד על כך. יתרה מזו, בקשת הרחמים על "ירושלם מכון שבתיך" חושף את עומקה של התפילה. הרחמים הם כביכול גם "צורך גבוה". אין זה ראוי שמשכנו של האל לא יהיה במלוא הדרו. רעיון עמוק זה נשמר על-ידי מנסחי ברכת ירושלים בתפילה, אם כתוצאה של שמרנות ליטורגית, או כהזדהות עם התפיסה שלמרות החורבן "שכינה לא זזה ממקומה". הם הוסיפו בקשה לבניין העיר והמקדש "בנה ביתך ושכלל היכלך", אך לא נגעו ברעיון הבסיסי הטעון בנוסח הפתיחה "רחם"(וראה על כך גם בהמשך). ניתן אפוא לסכם ולומר שהמקורות התלמודיים, אף שאינם מספקים לנו את נוסחה המלא של ברכת ירושלים, יש בהם תיעוד מספיק כדי להכריע בסדרם הכרונולוגי של שני נוסחי הברכה בסידורים הקדומים. הברכה בנוסח א"י היא קדומה ושואבת את נוסחה ממסורת תפילה על ירושלים מלפני החורבן. מאידך, הברכה בנוסח בבל אינה מתועדת במקורות התלמודיים,29 ואף ניכרת זרות מסוימת בין נוסחה לבין תוכנם של המקורות. ד' פלוסר, "ירושלים בימי הבית השני", בתוך: אבן שושן ואחרים (עורכים), ואם בגבורות, מנחה לראובן מס, ירושלים, תשל"ד, עמי 294-263. ראה: פלוסר, שם, עמי 268-264. ראה גם: ,"E. J. Bickerman, "The Civic Prayer for Jerusalem 173-185 .HTR, 55 (1962), pp. כך יש להבין את המלים: "מלא ציון את הודך ומכבודך את היכלך" על פי חגי ב, ז-ט. חוקרים אחדים (למשל: היינימן, התפילה [לעיל הע' 8], עמי 46 הע' 41) ציינו להבאת נוסח בבל של הברכה במדרש תהלים: "היכן הוא מזכיר, עומד בתפלה חייב להזכיר את ירושלים, (שנאמר)</page><page sequence="9">מקום השכינה בנוסח התפילה הקדום 13 אנו משערים אפוא שנוסח זה מאוחר, אך איננו קובעים היכן30 ומתי הוא צומח בין תקופת התלמוד לבץ תקופת הגאונים. מסקנה כרונולוגית זו מניחה גם את התשתית להבנת ההבדל התיאולוגי בין הברכות. נוסח א"י משמר את התפיסה העתיקה הרואה את מקום השכינה בירושלים, ודווקא משום כך מבקשת רחמים על העיר (והעם) כצורך הדיוט וכצורך גבוה. נוסח בבל, לעומת זאת, נתנסח זמן רב לאחר חורבן המקדש ומשקף את תודעת החורק במלא משמעותה. הברכה מתנסחת מתוך התפיסה הטראגית שהשכינה נסתלקה ממקומה, ולפיכך הבקשה לבניין העיר היא, קודם כל, בקשה להחזרת השכינה למקומה הראשון. ברכת עבודה המקורות התלמודיים מקנים לנו תיעוד כמעט מלא לנוסח א"י מן הגניזה. פתיחת הברכה "רצה ה' אלהינו ושכון בציון..." מצויה בשני מקורות אח-ישראליים מקבילים: זבחי אלהים רוח נשברה (תהלים נא, יט). זבדי בן לוי ור' יוסי בן פרטס ורבנן. חד מיניהו אמר: אמר דוד לפני הקב"ה, רבונו שלעולם אם מקבלני את בתשובה יודע אני ששלמה בני יבנה בית המקדש ובונה את המזבח ומקריב עליו כל קרבנות שלתורה, מן הרץ קרייה: זבחי אלהים רוח נשברה. אוחרן אמר: מנין לזה שעשה תשובה שמעלין עליו כאילו עלה לירושלם ובנה בית המקדש ובנה את המזבח והקריב עליו כל קרבנות שבתורה? מן הדין קרייה: זבחי אלהים רוח נשברה. ורבנן אמרין: מנין לזה שעבר לפני התיבה שהוא צריך להזכיר עבודה ולשוח? מן הדא ברכתא: רצה י"י אלהינו ושכון בציק עירך. מן רבעי ישמעינה מן הכא: זבחי אלהים רוח נשברה (ויקרא רבה ז, ב, מהדורת מרגליות, עמי קנ-קנב). ...רצינו אלהינו ושכון בציון העיר ויעבדוך בניך בירושלים... (פסיקתא דרב כהנא, שובה ה, מהדורת מנדלבוים, עמי 353).31 שומה עלינו לנקוט זהירות בתיארוך נוסח התפילה במקור זה. הדעות השונות במדרש מיוחסות לחכמים בני הדור הראשון לאמוראי א"י ומסתבר שכך יש גם לתארך את דעת רבנן.32 אולם שמא ההוכחה מהברכה היא תוספת משנית על המדרש הקדום, ומלכתחילה [ולומר] ולירושלים עירך ברחמים תשוב, בברכת המזון אומר מנחם ציון ובונה ירושלים" (מדרש תהלים קכא, מהדורת בובר, עמי 506). אולם כבר העירו רבים על כך שחלק זה של מדרש תהלים הוא מאוחר(ראה הקדמתו של בובר למדרש) ולפיכך אין לראות את הבאת נוסח זה במדרש כעדות על תקופת חז"ל. גם נוסח ברכת המזון "מנחם ציון ובונה ירושלים" הוא תיקון שהכניס בובר על-פי הגהות ר' אברהם פרובינציאלי, אך בדפוס הנוסח הוא "בונה ירושלם" בלבד. חלקו בשאלת מוצאו הארץ-ישראלי או הבבלי של נוסח זה ל' גינצבורג וי' היינימן. ראה: היינימן, עיוני תפילה (לעיל הע' 2), עמי 6-5 והע' 8. ברוב כתבי-היד של הפסיקתא נוסח התפילה הוא כנוסח שבויקרא רבה. ראה את חילופי הנוסח במהדורתו של מנדלבוים, שם. יש סימנים לכך שדעת רבנן זו קשורה לר' יהושע בן לוי, המובא פעמים אחדות בחברת החכמים האחרים במדרש. ראה בעניין: ויקרא רבה, מהתרת מ' מרגליות, עמי קנא ושם הע' 1 : א' ארליך, דרכי התפילה ומשמעותן בתקופת המשנה והתלמוד (דיסרטציה), האוניברסיטה העברית, ירושלים, תשנ"ד, עמי 50-49.</page><page sequence="10">14 אורי ארליך גם רבנן סמכו את תשובתם לפסוק מתחלים בלבד.33 בין כך ובין כך, אין לאחר נוסח זה מזמן עריכתם של מדרשי א"י הקדומים, שכן הלימוד מהברכה מצוי גם במקבילה שבפסיקתא ושם הוא מובא ללא הלימוד מהפסוק בתהלים. למטבע החתימה של נוסח א"י "שאותך ביראה נעבוד" יש תיעוד קדום עוד יותר כפי שכבר ציינו חוקרים רבים.34 מתוך ברייתא בירושלמי עולה, שהנוסח נשתמר מברכת העבודה שנהגה עוד בשלהי ימי הבית השני. על שמונה הברכות, שלפי המשנה בירך הכהן הגדול ביום הכיפורים לאחר קריאת התורה, מוסיפה הברייתא: ומברך עליה שמונה ברכות: על התורה — הבוחר בתורה, על העבודה — שאותך נירא ונעבוד, על ההודייה — הטוב לך להודות, על מחילת העון — מוחל עונות עמו ישראל ברחמים, על המקדש — הבוחר במקדש, ואמר רבי אידי השוכן בציון, על ישראל — הבוחר בישראל, על הכהנים — הבוחר בכהנים, על שאר תפילה — ותחינה ובקשה שעמך ישראל צריכין להיוושע לפניך בא"י שומע תפילה (ירו' יומא פ"ז ה"א, מד ע"ב).35 אין סיבה לפקפק בעדותה של הברייתא על נוסח הברכה מלפני החורבן, שכן זהו נוסח מתאים מאוד לברכת העבודה, שדבר קיומה לפני החורבן עולה ממקורות נוספים (יומא ז,א; תמיד ה,א). נוסח חתימה זה מצוי גם במדרשים א^שראליים מאוחרים: מדרש תהלים כט (מהדורת בובר, קטז ע"ב) וילקוט שמעוני, שמואל, רמז פ בשם ילמדנו. נוסח א"י מן הגניזה הוא אפוא קדום, ומשמר את נוסח הברכה בא"י בתקופת המשנה והתלמוד (וראה עוד להלן). לגבי נוסח בבל של הברכה, הידיעות שבידינו מוגבלות הבאת הראיה מנוסה התפילה פוגם בהארמתיה של המדרש המסתמך בשלוש הדעות על הפסוק מתהלים. בכתבי-היד במקום "מן הדא ברכתא" בא "מן הדין ברכתא". מבחינה לשונית ודאי שעדיפה הנוסחא "הדא" בלשון נקבה, אולם נוסח כתבי-היד (בלשון זכר) מעלה את הספק שמא זהו שריד של הבאת הפסוק כראיה כמו בשתי הדעות הקודמות במקום הראיה מהתפילה. עוד יש לצרף את הקושי בדבר מהות הראיה מן התפילה שאינה מזכירה את עניין ההשתחודה כלל. לדעת מרגליות, יש להשלים את נוסח התפילה לפי נוסח א"י שפרסם מאן: "...רצה ה' אלהינו ושכון בציון כמאז מהרה יעבדוך עבדיך ובירושלים נשתחוה לך...", ומלשון זה ראיה שיש להסמיך השתחוויה לעבודה. הסבר זה מתקבל על הדעת אך אינו מסיר את הספקות כולם. בכל כתבי-היד, חוץ מאחד, מובא נוסח התפילה ללא הציון "וכר", ומכאן שהעיקר חסר מן הספר. ועוד, לא בכל נוסחי א"י מהכר עניין ההשתחוויה; ראה למשל בנוסחי התפילה שפרסם שכטר, "גניזה"(לעיל הע' 4). שמא לשון הברכה הובא במקורו(בגליון) רק כדי להסביר מה הוא "להזכיר עבודה" ורק אחרי כן הוכנס גם כהסבר עצמאי לחובת השחייה. לנוסח חתימה עתיק זה יש ואריאציות מגוונות שאין ביניהן הבדלים של ממש. ראה בעניין: אלבוגן, התפילה בישראל (לעיל הע' 2), עמי 44; ש' ליברמן, תוספתא כפשוטה, כפורים, עמי 801; ע' פליישר, "לנוסח ברכת העבודה", סיני, ס (תשכ"ז), עמי רע. ראה מקבילה בשינויים קטנים ביותר בירושלמי סוטה פ"ז ה"ו, כב ע"א ושם נוסח החתימה הוא "שאותך לבדך ביראה נעבוד"(אולם בכי"ר הנוסח הוא כמו בירושלמי יומא). ד' פלוסר ("שגיאות מי יבין [תה' יט, יגן, על כמה נוסחאות מקראיות בימי בית שני", בתוך: מ' בר-אשר וד' רחנטל [עורכים], מחקרי תלמוד, ב, ירושלים, תשנ"ג, עמי 409-405) משער שנוסח זה של הברכה השפיע על נוסח התורה בדברים ו יג, י כ עוד לפני המאה הראשונה לספירה. אם השערתו נכונה, הרי שנוספה לנו עדות לעתיקותה של לשון ברכה זו. וראה גם את שכתבנו בהערה קודמת.</page><page sequence="11">מקום השכינה בנוסח התפילה הקדום 15 ביותר. התלמוד הבבלי, למצער, אינו מספק כל תיעוד של נוסח ברכת העבודה, ולפיכך אין אפשרות לדעת מה היה נוסח הברכה בבבל התלמודית. אולם ניתן, ללא כל ספק, לקבוע סדר כרונולוגי בק שני הנוסחים: נוסח אp ישראל הוא הנוסח הקדום, ואילו נוסח בבל מאוחר לו. לשם כך נחזור לברייתא מהתלמוד הירושלמי שהובאה לעיל: ומברך עליה שמונה ברכות: על התורה — הבוחר בתורה, על העבודה — שאותך נירא ונעבוד. מקור זה, כאמור, כבר מוזכר במחקר כעדות לקדמותה של החתימה בנוסח א"י, אולם עדיין לא הוסבה תשומת הלב הראויה למשמעותו מרחיקת הלכת. הברייתא מביאה את חתימת הברכות, אך זוהי ודאי רמיזה לברכה כולה, המוכרת למי שקורא את הברייתא. הברייתא רוצה אפוא ללמד על טיב ברכת העבודה כולה. טענה זו משתמעת בפשטות מניסוח הברייתא שבתוספתא ובתלמוד הבבלי: שמנה ברכות מברך עליהן באותו היום: על התורה — כדרך שמברכין על התורה בבית הכנסת, על העבדה ועל הודאה ועל מחילת העון כסדרן(כפורים פ "ג הי"ח). על העבודה... כתיקנן" (סוטה מא ע"א = יומא ע ע"א). הפירוש המסתבר למלים "כסדרן" = "כתיקנך הוא פירוש רש"י (ביומא): "כתיקנה — כמו שאנו אומרק אותן בתפילה".37 מקורות אלה אינם מקדמים אותנו בפרטים נוספים על נוסח התפילה, אך דבר אחד יש ללמוד מהם מעל לכל ספק: הברייתא מניחה שנוסח ברכת העבודה של הכהן הגדול זהה לנוסח הברכה בתפילה בתקופה שבה נאמרת הברייתא. גם אם נראה בכך טענה אנכרוניסטית, חייבים אנו להניח שהנוסח שעליו מדברת הברייתא אינו רחוק מהנוסח האפשרי של ברכת הכהן הגדול בעוד המקדש היה קיים. הברכה בנוסח בבל לא באה בחשבון לפי קביעה זו, אך נוסח א"י מתאים לה למדי. נמצאנו למדים שנוסח א"י של ברכת העבודה הוא הנוסח הקדום שנהג בא"י בתקופת התנאים, ולשק הברכה מושתת על לשק הברכה הקדומה מלפני חורבן המקדש. מסקנה כרונולוגית זו מקנה מפתח להבין את ההבדל שאנו טוענים לגביו בין נוסח א"י לנוסח בבל. נוסח א"י ממשיך את הנוסח הבסיסי מלפני החורבן, ולפיכך הבקשה להשבת השכינה אינה יכולה להיות באופק המחשבתי של הברכה. אין זה אומר שהחורבן לא השאיר את רישומו כלל על ברכה זו. המלים "ויעבדוך בניך בירושלים"(או שכמותן) בוודאי משקפות את חסרון עבודת המקדש. אולם המשמעות המקורית של הברכה נשמרה. לא כן נוסח בבל של הברכה. נוסח זה מאוחר הוא לחורבן המקדש ויש בו ניסוח מחודש לגמרי של תוכני הברכה. הברכה החדשה נתעצבה מתוך מלוא תחושת החורבן ומתוך התפיסה שעם החורבן לא רק העבודה פסקה אלא גם השכינה נסתלקה ממקום משכנה (וראה על כך להלן). בלשון רבים, כן הוא במסכת סוטה בכל הנוסחים וביומא בכ"י ב; ראה: דקדוקי סופרים, שם, אות ז. וראה גם הצעתו לנוסח הברכה: "ועל העבודה — רצה בעמך ישראל ותרצה העבודה בדביר ביתך ובו' שאותך לבדך ביראה נעבוד.""(שם סח ע"ב, ד"ה ועל העבודה). וראה הצעת נוסח מורחבת בברכות יא ע"ב ד"ה ועבודה. לגבי המלים כסדרן = כתיקנן ראה: ליברמן, תוספתא כפשוטה, כפורים, עמי 801.</page><page sequence="12">16 אורי ארליך מעין ההתפתחות בנוסח התפילה המתוארת כאן, אני מציע להבין את נוסח התפילה של ברכת העבודה המובא במדרש תהלים. הנה נוסח הברכה בליווי המדרש שבהקשרו היא מובאת: ...ויבא גד אל דוד ביום ההוא ויאמר לו עלה הקם לה' מזבח (שמואל ב כד, יח). תני ר' שמעון בן יוחי:38 משל לאחד שהיה מכה את בנו, ולא היה יודע הבן על מה הוא מוכה. לאחר שהכהו אמר לו: לך ועשה דבר פלוני שצויתיך היום כמה ימים ולא השגחת בי. כך כל אותן אלפים שנפלו במלחמה בימי דוד, לא נפלו אלא על שלא תבעו בנין בית המקדש. והלא דברים קל וחומר, ומה אם אלו שלא היה בית המקדש ביניהם, ולא נחרב בימיהם, נעשה להם כך, ונענשו על שלא תבעו אותו, אנו שחרב בימינו, ואין אנו מתאבלים עלינו, ולא נבקש עליו רחמים על אחת כמה וכמה. לפיכך התקינו חסידים הראשונים שיהיו מתפללים שלש תפלות בכל יום, והתקינו בו: אנא רחום ברחמיך הרבים השב שכינתך לציון וסדר העבודה לירושלים, ותקנו בונה ירושלים ברכה בפני עצמה בתפלה, ובברכת המזק. כיק שראה דוד כך, אמר: אם נפלתי ביד שונאי היו מפילים אותי בחרב, אבל הקב"ה רחמיו רבים, לכך נאמר: מלפניך משפטי יצא (תהלים יז,ב)(מדרש תהלים יז, סד ע"א). מהמדרש (וממקבילתו — מדרש שמואל לא, מהדורת בובר, ע ע"א) עולה שלשון זה נאמר בתפילת העמידה של בני א"י שלוש פעמים ביום. גם פיוטים לא מעטים מביאים לשון זה כחלק מלשונה הקבוע של ברכת עבודה.39 מקורה של התפילה הוא אפוא ללא ספק א"י, אולם מידת תפוצתה בתפילתם של בני א"י אינה ברורה. פיוטים אחדים מעידים עליה, אך אין לה זכר בתפילת העמידה שבסידורים הא^שראליים העתיקים שנמצאו בגניזה.40 נראה אפוא שהנוסח לא נתקבל בפיהם של כל בני א"י. עובדה זו כשלעצמה יכולה ללמד על הופעתו המאוחרת של הנוסח והדבר עולה גם משיקולים נוספים. את הנוסח אין אנו מוצאים אלא במדרש המאוחר, ואין לו זכר בנוסחאות ברכת העבודה שהובאו בתלמוד. גם הזכרתו המפורשת של הנוסח לעומת ההסתפקות ברמיזה לברכת "בונה ירושלים" עשויה לחזק את הרושם שנוסח זה אינו שגור בפי המתפללים (וראה על כך גם בהמשך).41 מה מקומו של נוסח זה? פינקלשטיץ,42 בנסיונו לשחזר את הנוסח הקדום של התפילה, ייחוס המשל לרשב"י מסופק מאוד. הוא מצוי רק בכ"י פרמא 1232 שממנו העתיק בובר וענף הנוסח הקשור עמו. מאידך, בכל שאר כתבי-היד המשל מובא באופן אנונימי, וכן הוא המשל ללא ייחוס לרשב"י במקבילה במדרש שמואל. על כל פנים, אין לייחס לרשב"י אלא את המשל ולא את המשך המדרש. ראה: ע' פליישר, "בין ארעי לקבע בתפילת הרבים בא^שראל הקדומה", ספר הזכרון להרב יצחק נסים, ה, יתשלים, תשמ"ה, עמי יט, כז. לוגר (לעיל הע' 5), עמי 199-198, מתעד שבע נוסחאות סידורים כאלה. אך אין לאחר לשון זה מעבר למחצית השנייה של המאה השמינית. תוספת זו השפיעה, לדעת פליישר, על עיצוב פיוטיו של פנחס הכהן בירבי יעקב מכפרא, שחי בתקופה זו. ראה: ע' פליישר, "חדשות טושא המשמתת בפיוטים", ספר רב סדן, ירושלים, תשל"ז, עמי 261 הע' 18. לעיל הע' 7, עמי 170.</page><page sequence="13">מקום השכינה בנוסח התפילה הקדום 17 משלב אותו בתוך ברכת העבודה בנוסח א"י לפני חתימת הברכה. אולם שילוב זה קשה, שכן בכך נוצרת כפילות מיותרת ובלתי הולמת בברכה. לפיכך, נראית בעיני עדיפה האפשרות שלשון זה בא להחליף את לשון התפילה בנוסח א"י הקדום. במקום "ושכון בציון ויעבדוך עבדיך בירושלים" בא הנוסח "אנא רחום ברחמיך הרבים השב שכינתך לציון וסדר העבודה לירושלים". בין כך ובק כך יש כאן תיקק נוסח המשקף אי-נחת מהלשון המאופק של הנוסח הקדום. הנוסח החדש מתקן את הנוסח הקדום בשני היבטים; (א) הוא מדגיש את הבקשה לשובה של השכינה שנסתלקה; (ב) הוא מעצים את לשון התחנונים שבברכה.43 משמעות זו של התפילה היא גם המשמעות שמצא בה הדרשן. הדרשן, שמוצא חטא גדול אצל הקדמונים על שלא תבעו את בניין המקדש, רואה בלשון התפילה את היענות החכמים לצורך בתביעה חזקה של בניין המקדש. ושמא ניתן להרחיק לכת עוד יותר ולהציע, שהמדרש כולו אינו אלא מדרש תפילה שבא להסביר ולהצדיק לשון תפילה זה בעיני בני דורו של הדרשן. הבאת לשק התפילה במפורש מחזקת אפשרות זו. גם אם לא תתקבל הפרשנות המייחדת את המדרש להטפה על לשון תפילה זה ממש, יש בו כדי ללמד על הדחפים הדתיים שעשויים לשמש מניע לעיצוב מחודש של לשון ברכת עבודה בלשונה הקדום. ניתן להציע שתהליך מעין זה, אך בהיקף נרחב יותר ובהצלחה יתרה, יצר את לשק הברכה בנוסח בבל. אם נבחן את נוסח בבל נוכל לזהות שאף הוא עיבוד של נוסח א"י הקדום. הוא פותח באותו לשון "רצה ה' אלהינו" בתוספת הרחבה ופירוש, ומעבד את שני היסודות העיקריים בברכה — השכינה והעבודה. עיבוד זה נעשה במגמה של הגברת התביעה להשבת השכינה ולהשבת העבודה למקומן הראשון. התהליך התיאולוגי שאנו מדברים עליו הובהר דיו, אך התיארוך הקונקרטי שלו לוט בערפל. יש להודות שהפעם הראשונה שבו מופיעה הבקשה לשיבת השכינה בלשון התפילה היא במדרש תהלים הנידון כאן, ולפיכך ייתכן שניתן לראות בעדות זו מעין הטרמה של העיבוד מרחיק הלכת יותר שמצוי בנוסח בבל. אולם האפשרות השנייה, שלשון התפילה במדרש תהלים משקף השפעה מסוימת של נוסח בבל הקודם לה, אינה בלתי אפשרית.44 על כל פנים, כפי שראינו מניתוח הברייתא על תפילת הכהן הגדול, אין למצוא סימנים לתהליך זה לפני המחצית השנייה של תקופת התנאים. מדברינו עד כה ניתן להסיק, שנוסח א"י מתקופת הגניזה של ברכות ירושלים ועבודה הוא הנוסח הקדום. יש לו תיעוד בספרות המשנה והתלמוד וחלק מלשונותיו שאובים מעולם התפילה שלפני החורבן. על-כן ניתן לשער, שנוסח א"י הקדום של ברכות אלה הוא הנוסח הקרוב יותר ל"נוסח המקורי"45 שקיבל את תוקפו תחת הנהגתו של רבן גוף התפילה: "השב שכינתך."" מתועד בכל כתבי-היד ובמקבילה שבמדרש שמואל. מאידך, לשון התחנונים "אנא רחום ברחמיך הרבים" מתועד ברוב כתבי-היד ובפיוטים(ראה: פליישר, לעיל הערות 39, 41), אך חסרה בכמה מכתבי-היד (הגורסים במקום זה "אנא השב...") וכן היא חסרה במדרש שמואל, אולם קשה לדעת אם יש כאן נוסח אחר או רק לשון קיצור. וכבר חלקו במקורו האח-ישראלי או הבבלי של נוסח תפילה זה היינימן ואלבוגן. ראה: היינימן, עיוני תפילה, (לעיל הע' 2), עמי 8 הע' 23. התבטאות זהירה זו אפשרית היא לאור הלגיטימיות המחודשת לדבר על "נוסח מקורי" במסגרת הדיון על התפילה. ראה: ע' פליישר, "לקדמוניות תפילות החובה"(לעיל הע' 8), עמי 441-397: הנ"ל, "תפילת שמונה-עשרה — עיונים באופיה, סדרה, תוכנה ומגמותיה", תרביץ, סב (תשנ"ג), עמי 223-179. ברם, בדברינו יש בכדי לסייג את הנחתו(שם, עמי 440) בדבר המהימנות היתרה דווקא של מנהגי בבל כעדות אותנטית יותר. לפי ממצאנו כאן, נוסח א"י הקדום הוא האותנטי.</page><page sequence="14">18 אורי ארליך גמליאל. תוכנו של נוסח זה מלמד על מיזוג מאלף של ישן וחדש — של נוסחאות ותכנים מלפני החורבן יחד עם נוסחאות ותכנים שלאחריו. עומק החורבן והשבר אינו ניכר בנוסחאות אלה והתודעה של גלות השכינה או הסתלקותה אינה מוזכרת בהם. קביעה זו יש בה כדי להפתיע לכאורה. הנושאים אשר להם מוקדשות ברכות אלה הם הנושאים העומדים בלב לבו של השבר הנורא בעת חורבן המקדש, ובהם היה מקום לבטא תודעה זו. אולם מסתבר, שיוצרי התפילות לא נקטו קו זה וביקשו לבטא מידה מסוימת של המשכיות עם עולם התפילה מלפני החורבן. על בסיס זה של תשתית המשך הוסיפו, כמובן, את הבקשה המפורשת לבניין ירושלים מחד ואת הבקשה לחזרת העבודה מאידך. שתי בקשות אלה הן חלק מתחייב בעקבות החורבן. אולם יש להעריך את העובדה שבקשות אלה נסבות על השיקום הריאלי של ירושלים והמקדש, בלי לבטא את תחושת האבדן במישור התיאולוגי. בכך ניתן ביטוי, מאופק משהו, לתחושת החורבן ולאמונה שהחזרת המצב לקדמותו אינה כה רחוקה ואינה מחייבת מהפך משיחי נפלא ורחוק מדרך הטבע.46 ג. נוסח הברכות בזיקה לתפיסת החורבן בעולמם של חכמים קביעתנו שנוסח א^שראל של ברכות ירושלים ועבודה הוא הנוסח הקדום ואילו נוסח בבל של ברכות אלה מאוחר לו, וכן הפירוש הרעיוני שהענקנו לקביעה זו, עולים בקנה אחד עם ההתפתחות שחלה בהתייחסותם של חכמים לחורבן המקדש. חכמי ישראל בדור החורבן — רבן יוחנן בן זכאי, רבן גמליאל, רבי יהושע, ר' אליעזר — עוסקים רבות בנושא החורבן, אך עיסוק זה ממוקד בממדים המעשיים של החורבן. עד כמה שידי השיגה לא מצאתי בדבריהם כל עיסוק בשאלת מקום השכינה בעקבות החורבן. לנוכח המקדש החרב עוסקים ריב"ז ור' יהושע בשאלת דרך כפרת העוונות, שאבדה עם החורבן.47 חכמי יבנה בוכים ומקוננים על הבזיון שבו נתון מקום המקדש.48 ר' יהושע עוסק בדרכי האבל על חורבן המקדש.49 ר' אליעזר מתלונן על ההידרדרות הרוחנית של דורו לאחר החורבן.50 עוד כיוצא בדוגמאות אלה אפשר להביא מקורות רבים. רובם ככולם עוסקים במציאות המעשית של חורבן העיר והמקדש, ובשאלה המעשית של דרכי התגובה למציאות הריאלית-דתית החדשה הזו. שאלת מקום השכינה אינה עולה ואין היא עומדת במרכז חשיבתם.51 על המימד המאופק של התקווה המשיחית בתפילה העירו רבים. ראה למשל: היינימן, התפילה (לעיל הע' 8), עמי 28-27. אכן, בתודעתם של בעלי חזון אפוקאליפטיים בדור שלאחר החורבן ניתן למצוא את שני המוטיבים החסרים כאן — הסתלקות השכינה וגישה משיחית אפוקאליפטית קוסמית. ראה למשל: חזון עזרא (מהדורת ליכט) ג, כז-לא; חזון ברוך (מהדורת כהנא) א, י, יח. אבות דרבי נתן, מהדורת שכטר, נו"א פ"ד, עמי יא. ספרי דברים מג, מהדורת פינקלשטיין, עמי 95. תוספתא סוטה פט"ו הי"א. סוטה ט, טו. מאמרים רבים ניתן למצוא במאספים של י' קנוביץ, אוסף מאמרים בספרות התלמודית והמדרשית, כל חכם בערכו לפי הסיווגים הנושאיים. אוסף גדול של מקורות העוסקים בחורבן המקדש ניתן למצוא במבוא לספרו של א' אדרת, מחורבן לתקומה — דרך יבנה בשיקום האומה, ירושלים,</page><page sequence="15">מקום השכינה בנוסח התפילה הקדום 19 הרעיון בדבר הסתלקות השכינה52 לאחר החורבן נמסר בספרות האמוראים בלבד, ומוסריו הם מראשוני האמוראים. בץ חכמים אלה יש לכלול את ר' יונתן, זבדי בר לוי, ר' ינאי, ר' יוחנן, שמואל בר נחמן ועוד.53 לעומת דעה רווחת זו מחזיקים חכמים אחדים בדעה שהשכינה שרויה במקום המקדש גם לאחר החורבן. בין חכמים אלה יש להזכיר את ר' אלעזר בן פרת ובדור אחריו את ר' אחא.54 המחלוקת המפורשת בסוגיה זו מובאת רק במדרשים המאוחרים: [ומשה היה רעה (שמות ג,א)]. זש"ה ה' בהיכל קדשו וגו' (תהלים יא,ד), אמר ר' שמואל בר נחמן: עד שלא חרב בית המקדש היתה השכינה נתונה בהיכל, שנאמר: ה' בהיכל קדשו(שם), ומשחרב בית המקדש: ה' בשמים כסאו(שם), סילק שכינתו לשמים. אמר ר' אלעזר בן פרת: בין חרב ובין לא חרב אין השכינה זזה ממקומה, שנאמר: ה' בהיכל קדשו: ומניין? שנאמר: והיה עיני ולבי שם כל הימים (מלכים א ט, ג)... (תנחומא בובר, שמות י, ג ע"א).55 העיסוק האינטנסיבי בשאלת הסתלקות השכינה רק מראשית המאה השלישית מלמד שהנושא מתפתח רק כתגובה שנייה לחורבן, והוא צומח בעקבות העמקת תחושת החורבן ובעקבות התודעה שהגלות במלוא משמעותה היא עובדה קבועה. לא מיותר בהקשר זה לציין, ששני ביטויים ספרותיים דרמטיים לרעיון הסתלקות השכינה מדגישים את ההדרגתיות של הסתלקות השכינה, והעובדה שהשכינה עזבה רק לאחר היאוש המוחלט מחזרתם של ישראל בתשובה. בתיאור המפורסם של "עשר מסעות נסעה השכינה..."56 בא תש"ן. וראה גם ש' ספראי, "בחינות חדשות לבעיית מעמדו ומעשיו של רבן יוחנן בן זכאי לאחר החורבן", בימי הבית ובימי המשנה, ירושלים. תשנ"ד, עמי 364-341. עסקו בכך חוקרים אחדים ואין כאן מקום להביא אלא את הדברים החשובים לענייננו. ראה: א"א אורבך, חז"ל — פרקי אמונות ודעות, ירושלים, תשל"ו, עמי 45-42; א' אדרת, שם, עמי 12-10. ניתוח מעניין למדרש אנונימי על הסתלקות השכינה, באיכה רבה פתיחתא כד, ראה: ,D. stem ,"Imitatio Hominis, Anthropomorphism and the Characters) of God in Rabbinic Literature" 158-164 .Prooftexts, 12(1992), pp, על הרקע לרעיון זה בתפיסה המקראית ובמזרח הקדמון ראה 200-202 .M. Greenberg, Ezekiel 1-20, N.Y., 1983, pp. ראה: פסיקתא דרב כהנא, דברי ירמיהו יא, עמי 235; איכה רבה, פתיחתא כט: ראש השנה לא ע"א: שמות רבה ב, ב. במקורות אלה מובאים דברי החכמים הנזכרים במפורש. עליהם ניתן להוסיף עוד מאמרים רבים שבהם מובאת דעה זו במפורש ובמרומז. יש אולי להוסיף להם את ר' יצחק, ראה: איכה רבה, פתיחתא ח. נזכיר מקום נוסף שבו מובאות שתי הדעות זו לעומת זו, אם כי לא במפורש. בברכות ג ע"א מובאים מקורות העוסקים בצער הקב"ה על חורבן המקדש וגלות ישראל. לפי מקור אחד(בשם רב) הקב"ה שואג ממרום "ואומר אוי לבנים שבעונותיהם החרבתי את ביתי...", ולפי מקור אחר(ברייתא בבלית המיוחסת לר' יוסי) מבין חורבות ירושלים בוקעת "בת קול שמנהמת כיונה אוי לבנים שבעונותיהם החרבתי את ביתי...". מקורות אלו הם ביטוי אנתרופומורפי למדי לאותה התלבטות תיאולוגית בדבר מקום השכינה לאחר החורבן. הדעה שהוזכרה לעיל בשם רב מובאת גם בחלקה בשם התנא ר' אליעזר, אך בדבריו חסר היסוד המקשר את הדברים לחורבן, וספק אם ייחוס הדברים לר"א עומד בפני הביקורת. על מקור זה ראה דיונו של מ' איילי, "האל המצטער בצערם של ישראל", מחקרים בהגות יהודית, ירושלים (תשמ"ט), עמי 31-30. ראש השנה לא ע"א ומקבילות. במסכת ראש השנה מיוחס המאמר לר' יוחנן והוא מובא גם בפתיחתא משמו באיכה רבה פתיחתא כה, אך שם המאמר אינו מיוחס לו במפורש. בשאר המקומות המאמר הוא</page><page sequence="16">20 אורי ארליך לידי ביטוי ציורי התחבטותה של השכינה בעת עזיבתה של המקדש. ובמוטיב אחר מביעים אמוראים שונים את הדעה, שהשכינה המתינה באp זמן-מה טרם עלייתה למקומה מתוך תקווה שיחזרו ישראל בתשובה: א"ר יונתן: שלש שנים ומחצה עשת השכינה שרויה בהר הזתים ומכרזת שלש פעמים בכל יום ואומרת: שובו בנים שובבים ארפא משובותיכם (ירמיה ג, כב), וכיון שלא חזרו התחילה השכינה פורחת באויר ואומרת את הפסוק הזה: אלך ואשובה אל מקומי(הושע ה, טו)... (פסיקתא דר"כ, דברי ירמיהו יא, עמי 235)." קודם לרעיון הסתלקות השכינה הוא רעיון גלות השכינה.58 רעיון זה הוא תנאי, ואת עיקר פיתוחו יש לייחס לדור שלאחר ר' עקיבא: ...ואומר: מפני עמך אשר פדית לך ממצרים גוי ואלהיו(שמואל ב ז, כג)... ר' עקיבא אומר: אלמלא מקרא כתוב אי אפשר לאמרו, כביכול אמרו ישראל לפני הקב"ה: עצמך פדית. וכן את מוצא בכל מקום שגלו ישראל כביכול גלתה שכינה עמהם. גלו למצרים — שכינה עמהם שנאמר: הנגלה נגליתי אל בית אביך בהיותם במצרים (שמואל א ב, כז), גלו לבבל — שכינה עמהם שנאמר: למענכם שולחתי בבלה (ישעיה מג, יד), גלו לעילם — שכינה עמהם שנאמר: ושמתי כסאי בעילם (ירמיה מט, לח), גלו לאדום — שכינה עמהם שנאמר: מי זה בא מאדום חמוץ בגדים מבצרה (ישעיה סג, א). וכשעתידין לחזור — כביכול שכינה חוזרת עמהן שנאמר: ושב י"י אלהיך את שבותך (דברים ל, ג), אינו אומר והשיב אלא ושב, ואומר: אתי מלבנון כלה (שיר השירים ד, ח), וכי מלבנק היא באה והלא ללבנון היא עולה, ומה ת"ל אתי מלבנק כלה? כביכול [אני ואת מלבנון גלינו] אני ואת ללבנון עולים (מכילתא דר"י, פסחא יד, מהדורת הורוביץ-רבין, עמי 52-51).59 חוקרים אחדים מייחסים את הרעיון לר' עקיבא,60 אך לאמיתו של דבר את המשפט הראשון בלבד ניתן ליייחס לו בוודאות, ודבריו אמורים בגלות מצרים בלבד.,6 רק בהמשך אנונימי, ושמא יש להקדימו לזמנו של ר' יוחנן כדעת אויבך, חז"ל, עמי 43-42 הסבור שזוהי מסורת תנאית. הבאת המאמר באבות דר' נתן(נו"א פל"ד, עמי 102) אינה מלמדת על היותו מאמר תנאי: ראה: מ' קיסטר, אבות דר"נ — עיונים בבעיות נוסח עריכה ופרשנות (דיסרטציה), האוניברסיטה העברית, ירושלים, תשנ"ד, עמי 214 ואילך. רשימה מלאה של הופעות מוטיב זה ודיון בו ראה: ש' כהן, "עשר מסעות נסעה שכינה", סיני, פח, ג-ד (תשמ"א), עמי 119-104. ומקבילות, ראה מנדלבוים שם על אתר. המספר שלוש שנים ומחצה הוא מספר טיפולוגי, ראה: אורבך, חז"ל, עמי 224 והספרות המחברת שם בהע' 36. במקבילה בראש השנה לא ע"א שהתה השכינה שישה חודשים. עסקו בנושא זה חוקרים אחדים. ראה בעיקר: N. J. Cohen, "Shekhinta Ba Galuta: A Midrashic 147-159 .Response to Destruction and Persecution", JSJ, 13 (1982), pp; איילי, "האל המצטער"(לעיל הע' 55) בייחוד עמי 40-37: אורבך, חז"ל, עמי 45-42. ומקבילה בספרי במדבר פד, מהדורת הורוביץ, עמי 82. אורבך, חז"ל, עמי 42; איילי, "האל המצטער"(לעיל הע' 55), עמי 39. במידה מוגבלת זו יש בדבריו המשך לדברי ר' יהושע רבו המובאים במכילתא דרשב"י על שמות ג, ח, מהדורת אפשטיין מלמד, עמי 1.</page><page sequence="17">מקום השכינה בנוסח התפילה הקדום 21 המדרש: "וכן את מוצא בכל מקום שגלו ישראל כביכול גלתה שכינה עמהם"." מיושם הרעיון על גלויות ישראל האחרות ומפורש היסוד המשיחי האקטואלי בדבר השכינה שעתידה לחזור עם ישראל. מובאה זו ללא דברי ר' עקיבא בראשיתם היא יחידה ספרותית אחידה, והיא מיוחסת במקומות אחרים לר' נתן או לר' שמעון בר יוחאי.62 רעיון גלות השכינה הוא אפוא תגובה תיאולוגית למציאות החורבן, העולה גם הוא על פני השטח רק כשני דורות לאחר החורבן ועיקר גיבושו בדור שלאחר מרד בר כוכבא, שהביא ליאוש מוחלט מגאולה קרובה ולהעמקת תודעת החורבן כמציאות קבועה. שני רעיונות אלה הם הבסיס האידיאי והרקע ההיסטורי לבקשה על החזרת השכינה לציון, שנכנסה בשלב שני לתוך ברכות ירושלים ועבודה.63 לאמיתו של דבר, משקל רב יותר יש לתת לרעיון הסתלקות השכינה מאשר לרעיון גלות השכינה. רעיון גלות השכינה הוא רעיץ נחמה לפיו מלווה השכינה את ישראל בגלותם, ולמעשה גלומה בו כבר ההבטחה המשיחית "וכשעתידין לחזור כביכול שכינה חחרת עמהן"(מכילתא דר"י שם). עוד יש להוסיף, שרעיון גלות השכינה בפי יוצריו החיים באס-ישראל במאה השנייה אינו מוציא את האפשרות שלדידם ממשיכה השכינה לשרות במקום המקדש — "בתוך טומאתם".64 לעומת זאת, רעיון הסתלקות השכינה הוא רעיון תוכחה מובהק, ובו מפורשת התרחקותה של השכינה מהמקדש ומישראל. התרחקות זו מהווה שלב מובחן בתהליך החורבן, והיא אף מייצגת את עומק חומרתו. בביטויים אחדים של תפיסה זו מוצגת הסתלקות השכינה כתנאי וכשלב הראשוני של החורבן: בשעה שבקש הקב"ה להחריב את בית המקדש אמר: כל זמן שאני בתוכו אץ אומות העולם נוגעין בו, אלא אכביש את עיני ממנו ואשבע שלא אזקק לו עד עת קץ, ויבואו האויבים ויחריבו אותו... (איכה רבה כד, יג ע"א). מובן אפוא, שתפיסה זו תיצור דחיפות לבקשה להחזרת השכינה כחלק מהבקשה לבניין ירושלים והחזרת העבודה למקדש. בדברים אלה יש רק כדי להצביע על הרקע האידיאי לשינוי נוסח התפילה והדגשת הבקשה להחזרת השכינה. מבחינה היסטורית יש בכך קביעה שאין להקדים את היווצרותו של נוסח זה מסוף תקופת התנאים ותחילת תקופת האמוראים. אולם את מועד התגבשותו של הנוסח החדש אין המקורות שבידינו מאפשרים לקבוע. לתיקונים של נוסחאות תפילה ושינויים בפרטי פולחן יש כללי התפתחות שונים, ובדרך-כלל שמרניים בהרבה משינויים ספרי במדבר קסא, עמי 222 לר' נתן, ובמגילה כט ע"א לרשב"י. מבחינה אידיאית יש מקום לקשור את רעיון הסתלקות השכינה לתפיסה שהשכינה מצויה בשמים ולשם פתה המתפלל, ואילו את רעיון גלות השכינה — לתפיסה שהשכינה מצדה יחד עם ישראל והמתפלל פונה לאל בקרבתו או בבית-הכנסת. ראה, לדוגמה, את הסוגיה במגילה כט ע"א הפותחת ברעיון גלות השכינה וממשיכה לדון בנושא הימצאות השכינה בבית-הכנסת בבבל ולא רק בבבל. "חביבים ישראל שאף על פי שהם טמאים שכינה ביניהם, שנאמר: השוכן אתם בתוך טומאתם...". מדרש זה קשור למדרש על גלות השכינה המובא מיד אחריו על-ידי ר' נתן: "ר' נתן אומר חביבים ישראל שבכל מקום שגלו שכינה עמהם, גלו למצרים..."(ספרי במדבר, קסא). אין כמובן סתירה בין העובדה שהשכינה שורה במקום מסוים לבין התפיסה שהיא נוכחת גם עם ישראל במקומות אחרים. ראה על כך: אורבך, חז"ל, עמי 42-41. הדעת נותנת, שבמשך הדורות אח"כ עם העמקתה של תודעת הגלות, גברה התפיסה שגלות השכינה היא גם הסתלקותה ממקום המקדש.</page><page sequence="18">22 אורי ארליך במישור הרעיוני. על-כן אין לראות הקבלה היסטורית בץ התהליך הרעיוני שהצבענו עליו לבין התהליך של שינוי נוסח התפילה, אף שיש ביניהם זיקה עניינית עמוקה. הנסיון מוכיח שמתפללים יכולים להתמיד בנוסחאות תפילה ישנות ומנהגי תפילה עתיקים אף שתפיסתם הרעיונית סוטה בעליל מהמשמעות המקורית של נוסחאות ומנהגי תפילה אלה. הם עושים זאת לעתים תוך הדחקת תפיסתם מפני קדושת נוסחאות התפילה, ולעתים תוך פרשנות מחודשת של נוסחאות עתיקות. הדעת נותנת, שסוג זה של התמודדות ראשונית פעל גם בנושא שלנו. ד. סיכום ומסקנות ניתוח נוסחאותיהן של ברכות ירושלים ועבודה בתפילה תורם תרומה משמעותית לבירור שאלת מקום השכינה בתודעת המתפלל. העמדה העולה מכל נוסחי הברכות בסידורים המאוחרים, לפיה המתפלל פונה לאלוהיו ש"סילק שכינתו" או "גלה" ממקום מקדשו, אינה קיימת כלל וכלל בנוסח התפילה הקדום כפי שהצגנו אותו ממקורות חז"ל. הנוסח הקדום של ברכות אלה הוא נוסח א^שראל מתקופת הגניזה או נוסח קרוב אליו ביותר, ובו כאמור אץ התפיסה מצויה. מבחינה זו, נוסח הברכות לאחר החורבן אינו שונה בהרבה ממה שהיה קיים בנוסח אותם קטעי תפילה לפני החורבן. קביעה זו עולה בקנה אחד עם מה שהעלינו מתוך ניתוח המקורות העוסקים ברעיון גלות השכינה וברעיון הסתלקות השכינה. תפיסות אלה צומחות רק כשני דורות ויותר לאחר שהתפילה תוקנה ונוסחה, ולפיכך אין בנוסחה הקדום כל זכר להן. רק בנוסח בבל של ברכות ירושלים ועבודה, שנתחבר בתקופה מאוחרת יותר, מוטבע רושם מובהק של תפיסות אלה שנעשו רווחות בישראל. אין המקורות מלמדים אותנו דבר ביחס למקום" ולמועד שבו נתחולל השינוי המעשי בנוסח הברכות, ונראה שהוא חל בזמן כל שהוא בין תקופת התלמוד לבין ראשית תקופת הגאונים. הדעת נותנת שהתפתחות זו לא היתה אחידה לגבי שתי הברכות. ברכת העבודה, שבה נושא השראת השכינה הוא מרכזי, מזומנת יותר להתפתחות בנושא זה, לעומת ברכת ירושלים, שבה נושא השראת השכינה בנוסח הקדום שולי ביותר. הנחה זו מוצאת ביסוס לאור הממצאים מתקופת המדרש המאוחר ומתקופת הגאונים. בברכת עבודה נמצאה כבר במדרש המאוחר עדות לנוסח המושפע מרעיון הסתלקות השכינה: "השב שכינתך לציון..."(מדרש תהלים יז), וגם לפי ממצאיו של לוגר, נוסח בבל של ברכה זו("המחזיר שכינתו לציון") הוא הנפוץ בממצאי הגנתה.66 לא כן הדבר לגבי נוסח בבל של ברכת ירושלים ("על ירושלים עירך ברחמים תשוב") — זה מתועד לכל המוקדם בסידור רב עמרם גאון, וגם תיעודו בממצאי הגניזה קטן בהרבה. נוסח א^שראל של ברכת 65 שימושנו במונחים "נוסח בבל" "נוסח א''י" הוא בעקבות המינוח הרגיל במחקר ובהקשר לתפוצתם של הנוסחים בתקופת הגאונים, אך אין הם מלמדים דבר בשאלת מקום היווצרותם הראשוני של הנוסחים. וראה על כך: היינימן, התפילה (לעיל הע' 8), עמי 46. 66 חמש-עשרה עדויות לנוסח בבל לעומת שבע עדויות לנוסח א"י: ראה: לוגר (לעיל הע' 5), עמי 199-198.</page><page sequence="19">מקום השכינה בנוסח התפילה הקדום 23 ירושלים ("רחם") הוא הנוסח השולט בממצאי הגניזה,67 והוא אף השפיע על נוסח בבל הקדום וכך נכנם לתוך סידורו של רב סעדיה גאון. יש לשער אפוא, שהשינוי בנוסח ברכת עבודה קודם לשינוי בנוסח ברכת ירושלים. 67 אחת-עשרה עדויות לנוסח "רחם" (הן בסיומת "אלהי דוד ובונה ירושלים" כנוסח א"י הקדום, והן בסיומת "בונה ירושלים" בלבד כנוסח בבל הקדום), לעומת חמש עדויות לנוסח בבל ("על ירושלים"). יש, כמובן, מקום להרהר אם ממצאיו של לוגר משקפים את המצב האמיתי בדבר היחס בין נוסחי בבל וא"י, אולם בעניין שלנו הממצאים מאומתים בשתי ברכות והממצא בכל אחת מהן שונה.</page></plain_text>