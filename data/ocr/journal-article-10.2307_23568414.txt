<plain_text><page sequence="1">השפעת שישים שנותיה של מדינת ישראל על התמורות בחקר תולדות עם ישראל בתקופת המקרא מאת נדב נאמן בדברי הפתיחה לכרך הראשון של האנציקלופדיה המקראית שיצא לאור בשנת תש"י נכתב כי: בימי תקומתו של עם ישראל לחיי חירות בארצו יוצא לאור הכרך הראשון של האנציקלופדיה המקראית, הבאה לאסוף ולרכז את תוצאותיו של חקר המקרא בעבר ולפתוח את הדרך לחקר חדש ומחודש בעתיד. מפעל זה גם הוא פרי התחייה בישראל בדור האחרון. בדורות הקודמים היו חכמי האומות ראשי המדברים בחקר המקרא, וחכמי ישראל הקדישו את רוב עבודתם לחקר התקופה שלאחר המקרא, ובייחוד לחקר ימי גלותנו. עכשיו נשתנה המצב. עבודתם של אנשי המדע העברי בדורנו פתחה לו לחקר המקרא נתיבות חדשות, והעם יוצר המקרא הולך וכובש לו את המקום הראוי לו בחקירת ספרו הנצחי.1 האם 'עבודתם של אנשי המדע העברי' לאחר קום המדינה אכן 'פתחה לו לחקר המקרא נתיבות חדשותי? הדיון בהשפעתן של שישים שנות מדינת ישראל על התמורות בחקר תולדות עם ישראל בתקופת המקרא מעורר שאלה זו בכל חומרתה. כיצד ניתן לבודד ולהעריך את השפעת המדינה על התמורות במחקר, שהרי המחקר בישראל הוא חלק בלתי נפרד מן המחקר הנערך ברחבי תבל? לא קיים מחקר 'ישראלי' של המקרא ועולמו, של תולדות עם ישראל או של הארכאולוגיה של ארץ ישראל, הנבדל מן המחקר שנכתב בכל מקום אחר. אם בתחומים אחרים של מדעי היהדות, כמו ההיסטוריה של עם ישראל בימי הביניים ובראשית העת החדשה, תלמוד, ספרות עברית, פילוסופיה יהודית, מחשבת ישראל ולשון עברית מודרנית - אם בתחומים אלה נוטלים חלק בראש וראשונה חוקרים בני עמנו, שרבים מהם פועלים בארץ ישראל, והיא תופסת בו מקום מרכזי, הרי חקר המקרא ועולמו צמח והתפתח בקרב אומות העולם וגם כיום נוטלים בו חלק חוקרים מכל קצוות תבל. יתר על כן, רוב ההתפתחויות החשובות בחקר ההיסטוריוגרפיה הדנה בתולדות עם ישראל צמחו בעולם האקדמי שמחוץ לישראל, אומצו - לעתים אף באיחור ניכר - בידי חוקרים הפועלים בארץ והשפיעו באופן מכריע על התפתחות המחקר בישראל. מצב דברים זה מחייב לבחון מקרוב את השאלה, האם הקמתה של מדינת ישראל וכינון שורה של מרכזים למדעי היהדות במוסדותיה האקדמיים אכן 'פתחה לו לחקר המקרא נתיבות חדשותי? 1 מערכת האנציקלופדיה, 'דברי פתיחה/ אנציקלופדיה מקראית, א, ירושלים תש"י, עמי ט. [ציון - רבעון לחקר תולדות ישראל, שנה עד(תשס"ט)]</page><page sequence="2">18 נדב נאמן [2] כדי לדון בשאלה זו אציג תחילה את מבנה לימודי היהדות - ובכלל זה החוגים המלמדים את תולדות עם ישראל בתקופת המקרא - כפי שהתפתח באוניברסיטאות בישראל. לאחר מכן אבחן תמורות מרחיקות לכת שחלו בחקר תולדות עם ישראל בשישים שנות המדינה ואעמוד על ההשפעה שהייתה להן על המחקר בישראל. אסיים בהצגת אחדים מן המפעלים ההיסטוריוגרפיים הבולטים שיצאו לפועל במסגרת האקדמית הישראלית בשנים אלה. א. הוראת הנושא באוניברסיטאות בישראל: מבנה המחלקות ומחירו האקדמי עם קום המדינה הייתה בארץ רק אוניברסיטה אחת, ולצדה התקיים הטכניון שהכשיר מדענים לעבודה מעשית. באוניברסיטה העברית נלמדו אז תולדות ארץ ישראל, היסטוריה של עם ישראל, מקרא, גאוגרפיה היסטורית, ארכאולוגיה, אגיפטולוגיה, לשון עברית ולשונות שמיות.2 רבים מן החוגים הללו נכללו במסגרת המכון למדעי היהדות, שנוסד בשנת 1924. עם הקמתו הוכרז כי 'המחלקה למדעי היהדות תשמש מרכז לחקירת היהדות לכל סעיפיה - הדת היהודית, הלשון העברית והלשונות השמיות האחרות, הספרות וההיסטוריה, המשפט והפילוסופיה וכל ענפי החיים של העם היהודי, ובמיוחד חקירת ארץ ישראל'. הנה כי כן, ערב הקמת המדינה כבר הוקמו כמעט כל החוגים הקשורים - במישרין או בעקיפין - בחקר תולדות עם ישראל בתקופת המקרא. רק החוג לאשורולוגיה לא הוקם בתקופה שקדמה למדינה ואושר רק בשנת 3.1964 עם השנים הוקמו בהדרגה אוניברסיטאות נוספות ברחבי הארץ. הקמתן של האוניברסיטאות החדשות לוותה בהתנגדות תקיפה מצד האוניברסיטה העברית, והיא ניסתה לשמר בידיה את המונופול על החיים האקדמיים בארץ, או למצער להחזיק את האוניברסיטאות החדשות תחת חסותה ופיקוחה. בשנת 1955 הוקמה אוניברסיטת בר־אילן ושנה לאחר מכן אוניברסיטת תל אביב. בשנות השישים הוקמו שתי אוניברסיטאות נוספות, האחת בחיפה (1963) והאחרת בבאר שבע (1969). מסוף שנות השישים ואילך היו אפוא בארץ חמש אוניברסיטאות ובכולן נלמדו חוגים הקשורים למסגרת הכוללת של מדעי היהדות. העשורים הראשונים לקיום המדינה היו שנות שגשוג ופריחה למדעי היהדות, ובכלל זה החוגים שעסקו בחקר תקופת המקרא, שנהנו מיוקרה רבה והיו מבוקשים בקרב התלמידים בכל רחבי הארץ. הקמת החוגים הקשורים למדעי היהדות סיפקה מענה הולם לעניין הרב שהתעורר בתחומי ידע אלה. ריבוי המחלקות לצמיחתה ולהתפתחותה של האוניברסיטה העברית בירושלים, ראו: שאול כ"ץ ומיכאל הד (עורכים), תולדות האוניברסיטה העברית בירושלים - שורשים והתחלות, ירושלים תשנ"ז! חגית לבסקי(עורכת), תולדות האוניברסיטה העברית בירושלים - התבססות וצמיחה, ירושלים תשס"ה. לסקירה של צמיחת מדעי היהדות באוניברסיטה העברית בירושלים, ראו: שרה יפת, 'ייסודו וראשית תולדותיו של החוג למקרא, תרפ"ה-תש"ט (1949-1925)', לבסקי, שם, עמי 303-283: יהושע בן־אריה, 'חקירת ארץ ישראל באוניברסיטה העברית', שם, עמי 409-347, ושם ספרות נוספת. חיים תדמור, 'צעדים ראשונים בלימודי האשורולוגיה באוניברסיטה העברית', לבסקי, שם, עמי 337 346.</page><page sequence="3">[3] חקר תקופת המקרא 19 המלמדות את מדעי היהדות בכל אחת מן האוניברסיטאות אף משקף את מגמתה של המדינה הצעירה להדגיש את התחומים שיש בהם כדי להעמיק את השורשים היהודיים - ועוד יותר הישראליים - של העם היושב בציון. בעקבות זאת צמח ריכוז חסר תקדים של חוקרים בכל ענפיהם של מדעי היהדות, וכך הפכה מדינת ישראל למרכז בה"א הידיעה של רבים מתחומי מחקר אלה. אם הקמתן של האוניברסיטאות החדשות ברחבי הארץ הייתה למורת רוחם של ראשי האוניברסיטה העברית בירושלים, הרי יכלו להיות שבעי רצון ממתכונת החוגים כפי שצמחה והתגבשה בהן. בשתיים מן האוניברסיטאות (חיפה ובאר שבע) שימשה תחילה האוניברסיטה העברית בתור מוסד חונך והעבירה אליהן את המתכונת של מוסד האם. ואולם גם באוניברסיטאות שצמחו מתוך מאבק ותחרות עם ירושלים(בר־אילן ותל אביב) אומץ במידה רבה המודל הירושלמי של מדעי היהדות, כצורתו או בשינויים קלים. הדפוס של ריבוי חוגים, שכל אחד ואחד מהם אוטונומי וסגור והשכלתם של תלמידיו נרכשת בעיקר בדלת אמותיו, צמח והתבסס בכל המוסדות הללו. על ההפרדה בין החוגים למדעי היהדות שילמה האקדמיה הישראלית לדורותיה מחיר כבד, ויותר מכול נפגעו מכך תלמידי החוג להיסטוריה של עם ישראל בתקופת המקרא (ובמידת מה גם תלמידי החוג לארכאולוגיה). במהלך לימודיהם הם עסקו במקרא, בתעודות אפיגרפיות ובתעודות המזרח הקדום כמקורות היסטוריים, אבל לא רכשו כלים שבאמצעותם יכלו לחקור את המקרא, שהוא המקור העיקרי לחקר תולדות עם ישראל. כלים אלה נרכשו במסגרת החוג למקרא, שהיה 'מחוץ לתחום' לתלמידי החוגים להיסטוריה ולארכאולוגיה. אף יש לומר, בגילוי לב, שגם המורים שלימדו את תולדות עם ישראל לא הדגישו - לא בהוראתם ואף לא במחקריהם - את חיוניותו של חקר המקרא למחקר ההיסטוריה של עם ישראל. על קיומן של 'אחוזות' עצמאיות נפרדות, שלכל אחת מהן 'ברונים' משל עצמה ואין הן משתפות פעולה ביניהן, משלמים התלמידים לדורותיהם מחיר כבד. אמנם, כיום ישנה מודעות גוברת לאופי הבין"תחומי הנדרש ללימוד המקרא ועולמו, ואף נעשו מאמצים להגמיש את המסגרות החוגיות הנוקשות, אבל ההפרדה בין חוגי הלימוד המסורתיים עדיין שלטת ברבות מן האוניברסיטאות בישראל וספק אם תשתנה בעתיד הנראה לעין. תוצאה נוספת של חיקוי המודל הירושלמי היא ההפרדה בין חוגים העוסקים בלימודי היהדות לבין חוגים ללימודים כלליים שעסקו תדיר באותם היבטים עצמם. היסטוריה, בלשנות, ספרות, פילוסופיה ולימודי הדתות נלמדו בחוגים שונים שאין כל מגע ביניהם. המחלקות למקרא, לארכאולוגיה, לתרבויות המזרח הקדום (אשורולוגיה ואגיפטולוגיה) וללשונות שמיות־מערביות שייכות ברוב האוניברסיטאות לחוגים שונים. הפרדה זו הביאה לכך שגישות מחקריות חדשות שהתפתחו בעולם האקדמי אומצו בדרך כלל בחוגים ה'כלליים' ורק באיחור לא מבוטל בחוגים למדעי היהדות. לסיכום, אין ספק שריבוי החוגים העוסקים במדעי היהדות בכל חמש האוניברסיטאות שהוקמו בארץ הביא לריכוז בולט של חוקרים העוסקים בתולדות עם ישראל בתקופת המקרא ותרם לביסוס מעמדה המרכזי של ישראל במחקר. ואולם, האופן שבו התפתחה האקדמיה הישראלית - כולל הפיצול המרבי בין חוגי הלימוד והניתוק בין הלימודים הכלליים ללימודי</page><page sequence="4">20 נדב נאמן [4] היהדות - לא היטיב עם ההוראה והמחקר. התפתחות זו הביאה לכך שחוקרים התמחו בתחומי לימוד מצומצמים יחסית והכלים שרכשו במהלך לימודיהם לא הלמו את האופי הבין־תחומי הנדרש כיום למחקר המקרא ועולמו. ב. תמורות בחקר ההיסטוריוגרפיה המקראית והשפעתן על המחקר בישראל במסגרת הדיון בתמורות המרחיקות לכת שחלו במחקר ההיסטוריוגרפיה המקראית בשישים שנות המדינה אציג מספר כיוונים ששינו אותו לבלי הכר. כיווני המחקר החדשים הללו נבחרו מתוך הדיסציפלינות השונות החיוניות למחקר תולדות עם ישראל בתקופת המקרא תוך דגש על האופי הבין־תחומי המובהק שלבש מחקר זה בדורות האחרונים. 1. הסיפורת המקראית תולדות עם ישראל מוצגים בהיסטוריוגרפיה המקראית באמצעות רצף של סיפורים הבאים בזה אחר זה ומצטרפים יחדיו לחטיבה אחת. להערכת הסיפורת המקראית כמקור היסטורי יש אפוא חשיבות ראשונה במעלה לחקר תולדות עם ישראל. במשך שנים רבות נהגו חוקרים להציג את הסיפורים המקראיים באופן שאינו שונה בעיקרו מתיאורם במקרא.4 הסיפורת המקראית הייתה אפוא חריג בולט במסגרת הסוגות הספרותיות שהשתייכה אליהן, שהרי חוקרים שעסקו בסיפורים בתחומי מחקר אחרים היו מודעים היטב למגבלותיהם כמקורות היסטוריים ועשו בהם שימוש זהיר ומוגבל. ממחקר שבא להשוות בין הפואטיקה של ספרות שנכתבה במקומות שונים בעולם ובזמנים שונים לבין הספרות המקראית עולה שיש הרבה מן המשותף ביניהן. אין ספק שלמחברי סיפורים, ובכלל זה מחברי הסיפורים המקראיים, הייתה חירות רבה בעיצוב יצירותיהם, והם השלימו פערים והוסיפו פרטים רבים לסיפורים שכתבו. אף כך במקרים שבהם נסמך הסיפור הכתוב על סיפור שמקורו במסורת על פה: אופן עיבודו והשלמת פערים או תוספת פרטים בתוכו, בהתאם לנקודת מבטו של המספר, ראו לדוגמה החיבורים הבאים: בנימין מזר (עורך), האבות והשופטים - דברי ימי ישראל מראשיתם ועד כינון המלוכה (ההיסטוריה של עם ישראל - סדרה ראשונה: הזמן העתיק), ירושלים תשכ''ז: אברהם מלמט, 'ראשית האומה/ תולדות עם ישראל בימי קדם, א, בעריכת ח"ה בן־ששון, תל אביב תשכ"ט, עמי 90-9! הנ"ל (עורך), ימי המלוכה - היסטוריה מדינית (ההיסטוריה של עם ישראל - סדרה ראשונה: מראשית עד מרד בר־כוכבא), ירושלים תשמ"ב: הנ"ל, ישראל בתקופת המקרא, ירושלים תשמ"ג, עמי 194-1! שמואל אברמסקי, מלכות שאול ומלכות דוד - ראשית המלוכה בישראל והשפעתה לדורות, ירושלים 1977! חנוך רביב, מבית אב לממלכה - ישראל בתקופת המקרא, ירושלים תשל"ט! הנ"ל, מוסד הזקנים בישראל, ירושלים תשמ"ג! בוסתנאי עודד, 'ממלכות ישראל ויהודה (1020 בקירוב עד 586 לפני הספירה)/ ההיסטוריה של או־ץ־ישראל, ב: ישראל ויהודה בתקופת המקרא (המאה השתים עשרה - 332 לפני הספירה), בעריכת ישראל אפעל, ירושלים 1984, עמי 99 John Bright, A History of Israel, London 1960; Roland de Vaux, The Early History ;201 of Israel, 1-2, London 1978</page><page sequence="5">[5] חקר תקופת המקרא 21 הרחיקו אותו מאוד מן המאורע הראשוני, עד כדי כך שלעתים לא ניתן היה לשחזר באמצעותו את המאורע שעליו נסב הסיפור המקורי. כל ניסיון לשלב את הסיפורים המקראיים במסגרת השחזור ההיסטורי מחייב בדיקה מקיפה, תוך שימוש בכלים של חקר הספרות, הפולקלור, הדת והאידאולוגיה. רק לאחר מכן ניתן לשאול אם הסיפור משקף, במידה זו או אחרת, את המציאות הקדומה, והאם ניתן לשלב אותו בתיאור ההיסטורי. מסוף שנות השישים של המאה הקודמת ואילך חדר בהדרגה גם לחקר ההיסטוריוגרפיה המקראית מחקר הפואטיקה המקראית בכלים של חקר הספרות הכללית וחקר הפולקלור, ועמו באה גם המודעות הגוברת למגבלותיו של הסיפור המקראי כמקור היסטורי. באיחור לא מבוטל הפנימו גם היסטוריונים את חשיבותה של התפתחות זו והחלו לעשות שימוש זהיר יותר בסיפורת המקראית לשם שחזור היסטורי. האם יש משמעות לעובדה שגם חוקרים מישראל מכירים כיום במגבלותיו של הסיפור המקראי לשחזור היסטורי? התשובה לכך היא שלילית מעיקרה, שהרי מדובר בהתפתחות הקשורה לחקר הספרות והפולקלור בכללם, ולמקום מושבם של החוקרים אין כל משמעות בקשר לכך. 2. תורת הסמלים והסימנים התפתחות חשובה נוספת בחקר הטקסט קשורה לפיתוח כלים סמיולוגיים לחקר הלשון, הרטוריקה והאידאולוגיה של טקסטים ספרותיים והיסטוריים. חוקרים עמדו על כך שטקסטים נכתבו בדפוסים נוסחתיים מוגדרים, וכתיבה זו משקפת מסרים שהמחבר מבקש להעביר לקהל קוראים מסוים, המודע היטב לדפוסים אלה ולמסרים הנרמזים בהם. בדומה לחקר הפואטיקה של טקסטים ספרותיים, גם כלי המחקר הסמיולוגיים פותחו במסגרת המחקר של הספרות הכללית ותרמו תרומה רבת חשיבות להבנת המגמות והאידאולוגיה של מחברי טקסטים. הישגי המחקר הסמיולוגי עברו לחקר ספרות המזרח הקדום, ולחקר המקרא בכלל זה, והשפיעו השפעה מכרעת על הבנת המסרים הגלויים והסמויים שביקשו המחברים להעביר לקהל הקוראים. גם בחקר המקרא מנסרים כיום מונחים כגון 'מסמן ומסומן', 'חקר השיח' או 'קהל הקוראים', שהרי השימוש המושכל בטקסט המקראי לשם שחזור היסטורי מותנה קודם כול בהבנת המסרים של הטקסט הנדון. יש לזכור כי להיסטוריוגרפיה המקראית יש מגמות והיא בעלת אופי אידאולוגי ודידקטי מובהק, ולכן מתאימה מאין כמוה למחקר בכלים של חקר הסמיולוגיה והשיח. אין תמה אפוא שלמחקרים אלה הייתה השפעה מרחיקת לכת הן על ניתוח תעודות המזרח הקדום, שחלקים מהן, וראש לכול כתובות מלכים והמגונות, הם בעלי אופי אידאולוגי ותעמולתי מובהק, הן על ניתוח הטקסט המקראי.5 ההתפתחות בחקר הטקסט המקראי, על מסריו וגישתו, היא אפוא חלק בלתי נפרד מן ההתפתחות של ניתוח טקסטים באשר הם, והייתה לה השפעה רבה, אולי אף מכרעת, על חקר ההיסטוריוגרפיה המקראית. ובדומה להתפתחות בניתוח הסיפורת המקראית, גם ההתפתחות בחקר הסמיולוגיה דוגמאות נאות לניתוח רגיש ומושכל של כתובות מלכי אשור ניתן למצוא בספרו של חיים תדמור, אשור, בבל ויהודה - מחקרים בתולדות המזרח הקדום, ירושלים תשס''ו.</page><page sequence="6">22 נדב נאמן [6] והאידאולוגיה של טקסטים באה מבחוץ, ולעובדה שהחוקרים שאימצו כלים אלה חיים במדינת ישראל אין כל משמעות בהקשר זה. 3. מועד העלאת תולדות ישראל על הכתב לקביעת המועד שבו החלו להעלות את תולדות עם ישראל על כתב הייתה השפעה מרחיקת לכת על חקר ההיסטוריוגרפיה המקראית. במשך שנים רבות הייתה מקובלת ההנחה שראשיתה של ההיסטוריוגרפיה המקראית עוד בתקופת הממלכה המאוחדת, במאה העשירית לפני סה"נ, וכבר במועד קדום זה, זמן קצר לאחר הקמת מוסד המלוכה בישראל, התמסדה המשרה של הסופר בחצר המלך והחלו להיכתב דברי ימיהם של מלכי ישראל הראשונים. מחזורי הסיפורים על שאול, דויד ושלמה הועלו על כתב, לפי השערה זו, על רקע הבעיות הבוערות של זמנם, והם משקפים היטב את המציאות באותה העת. חוקרים אף הניחו כי שנים לא רבות לאחר מכן הועלו על הכתב גם התיאורים המפורטים של שלבי הבראשית של עם ישראל. בהתאם לכך תוארנו אף החיבורים הקדומים של התורה(המקורות המכונים 'יהוויסטי' [J] ו'אלוהיסטי' [E]) למאות העשירית-התשיעית לפני סה"ג. לאור זאת הניחו חוקרים שחלקים לא מבוטלים מן ההיסטוריוגרפיה המקראית נכתבו שנים לא רבות לאחר תום האירועים המוצגים בהם, ולאור קרבת הזמן בין המאורעות לבין מועד העלאתם על הכתב, ניתן להניח שרבים מן התיאורים משקפים באופן מהימן למדי את תקופת קדם המלוכה וראשית תקופת המלוכה בישראל. ואולם, מחקרים שפורסמו למן שנות השבעים של המאה הקודמת ואילך הפריכו הנחות אלה מכול וכול. המחקר הארכאולוגי הראה כי העיור בממלכת יהודה במאה העשירית עדיין היה מצומצם למדי, וירושלים הייתה אז מעוז הררי קטן, שכמעט לא הותיר שרידים שניתן להתחקות אחריהם.6 אין לשכוח כמובן את המגבלות הנובעות ממצב השתמרותם של השרידים Jane M. Cahiil, 'Jerusalem in the Time :מתוך הספרות העשירה שנכתבה לאחרונה בנושא ראו of the United Monarchy: The Archaeological Evidence', Jerusalem in Bible and Archaeology: The First Temple Period, eds. Andrew G. Vaughn 8c Ann E. Killebrew, Atlanta 2003, pp. 13-80; David Ussishkin, 'Solomon's Jerusalem: The Text and the Facts on the Ground', ibid., pp. 103-115; Amihai Mazar, 'Jerusalem in the 10th Century BC: The Half Full Glass', Essays on Ancient Israel in Its Near Eastern Context: A Tribute to Nadav Na'aman, eds. Yairah Amit et al., Winona Lake 2006, pp. 255-272; Eilat Mazar, 'The Solomonic Wall in Jerusalem', 7 will Speak the Riddles of Ancient Times': Archaeological and Historical Studies in Honor of Amihai Mazar on the Occasion of His Sixtieth Birthday, eds. Aron M. Maeir 8t Pierre de Miroschedji, Winona Lake 2006, pp. 775-786; Israel Finkelstein et al., 'Has King David's Palace in Jerusalem been Found', Tel Aviv, 34 (2007), pp. 142-164; Israel Finkelstein, 'King Solomon's Golden Age: History or Myth', in: Israel Finkelstein and Amihai Mazar, The Quest for the Historical Israel: Debating Archaeology and the History of Early Israel, Atlanta 2007, pp. 107-116; Amihai Mazar, 'The Search for David and Solomon: An Archaeological Perspective', ibid., pp. 117-139</page><page sequence="7">[7] חקר תקופת המקרא 23 הקדומים באתר רב־שכבתי דוגמת ירושלים, שבו הסלע גבוה ופעולות הבנייה והפילוס בתקופות מאוחרות יכולות היו לכלול הסרה של שרידי המבנים הקדומים. בייחוד אמורים הדברים בשרידי בנייה מתקופות שפל, שנבנו בהן מבנים מעטים ודלים, והם הוקמו תדיר על גבי יסודות של מבנים שנבנו בתקופה קודמת(שרידי מבנים מתקופות השיא של העיור, ובייחוד חומות, שערים, מבני ציבור ומבנים פרטיים מפוארים, נשמרים כמובן הרבה יותר טוב).7 זאת ועוד, גם אם ניקח בחשבון את כל הגורמים הללו, עדיין תהום פעורה בין התיאור המקראי של עיר מפוארת ומשגשגת בימי שלמה לבין מה שנלמד מן החפירות שנערכו בעיר דויד. תמונה דומה עולה גם מן החפירות והסקרים שנערכו ברחבי ממלכת יהודה. כידוע, המעבר מחברה כפרית־פסטורלית לחברה עירונית מפותחת הוא מעבר אטי והדרגתי הכרוך בתמורות פנימיות מעמיקות. מחקרים ארכאולוגיים הראו שגם בממלכת יהודה התפתחו העיור והמסגרות הממלכתיות במשך שנים רבות. דומה שרק במאה התשיעית החלו להתפתח ביהודה ערים גדולות ומבוצרות שנבנו בהן מרכזי שלטון ומנהל. סביב הערים הללו החל לצמוח מערך מדורג של ערי שדה ושל כפרים, והתהליך הגיע לשיא פריחתו במחצית השנייה של המאה השמינית לפני 0ה"נ. הסחר עם ממלכות קרובות ורחוקות התרחב בהדרגה והחל ייבוא של מוצרי יוקרה לצרכיה של שכבת העילית.8 התמונה המקראית של הממלכה המאוחדת, שכבר נכונו בה כל היסודות של ממלכה בוגרת ובקרבה יושבת שכבת עילית משכילה, שלמענה נכתבו יצירות בעלות איכות ספרותית גבוהה ומסרים מתוחכמים, אינה עולה בקנה אחד עם מה שנלמד הן מן המחקר הארכאולוגי הן מהשוואה לתהליכי הצמיחה של ממלכות אחרות במרחב הסורי-הארץ ישראלי. כינון המלוכה בממלכת יהודה במאה העשירית משקף את המעבר מהנהגה מקומית של חברה פטריארכלית־שבטית לממלכה בעלת אופי משפחתי־פטרימוניאלי, השולטת על טריטוריה מוגדרת ומכוננת בה בהדרגה מוסדות שלטון קבועים ויציבים. המחקר הארכאולוגי אף הראה שבחבלי ההר משני עברי הירדן לא נמצאו כתובות מן המאות העשירית־התשיעית, וכי רק מראשית המאה השמינית החלה ידיעת קרוא וכתוב להתפשט, תחילה בממלכת ישראל ולאחר מכן גם בממלכת יהודה. במאה השביעית התרחב לסכנות האורבות לפתחם של חוקרים המסיקים מסקנות מרחיקות לכת ממה שלא נתגלה בחפירות בירושלים (אסכולת 'לא־נמצא-לא־נתקיים־מעולם'), ראו: נדב נאמן, 'תעודות עמארנה בין מחקר היסטורי לממצא ארכיאולוגי: במלאת 120 שנה לגילוי ארכיון עמארנה/ זמנים, 101 (חורף 2008), עמי 12-4: Nadav Na,aman, 'The Contribution of the Amarna Letters to the Debate on Jerusalem's Political Position in the Tenth Century B.C.E.', Bulletin of the American 17-27 .Schools of Oriental Research, 304 (1996), pp ,141-132 ישראל פינקלשטיין, 'ראשית המדינה בישראל וביהודה/ ארץ ישראל, בו(תשנ"ט), עמי ושם ספרות נוספת: אבי פאוסט, החברה הישראלית בתקופת המלוכה - מבט ארכאולוגי, ירושלים David W. Jamieson-Drake, Scribes and Schools in Monarchic Judah: A Socio- :תשס"ה Archaeological Approach, Sheffield 1991; Hermann Michael Niemann, Herrschaft, Kônigtum und Staat: Skizzen zur soziokulturellen Entwicklung im monarchischen Israel, Tubingen 1993; idem, 'The Socio-Political Shadow Cast by the Biblical Solomon', The Age of Solomon: Scholarship at the Turn of the Millennium, ed. Lowell K. Handy, Leiden 1997, pp. 252-299</page><page sequence="8">24 נדב נאמן [8] השימוש בכתב וחלה עלייה בולטת במספר הממצאים הכתובים.9 ההתפשטות ההדרגתית של ידיעת קרוא וכתוב בשתי הממלכות עולה בקנה אחד עם התפתחות העיור, המנהל, הכלכלה והסחר בשתי הממלכות, למן המאה התשיעית ואילך. היעדר כתובות מן המאות העשירית התשיעית אינו מלמד כמובן שהכתיבה במסגרת מנהל הממלכה החלה לשמש בממלכות ישראל ויהודה רק במאה השמינית. ראיה ברורה לכך שכתיבה החלה עוד קודם לכן עלתה לאחרונה מן החפירות שנערכו בירושלים, שכן נתגלו בהן עשרות בולות (פיסות טין שעליהן טביעות חותם, ששימשו לחיתום חפצים) שעל צדן האחד מופיעים מוטיבים עיטוריים שונים, ללא סימני כתב, ועל צדן האחר סימני פפירוס. ניתן ללמוד מכך שכולות אלה שימשו לחיתום איגרות שנשלחו לחצרו של מלך יהודה.10 המלות שייכות לסוף המאה התשיעית - ראשית המאה השמינית לפני סה"נ והן מלמדות, מחד גיסא, על שימוש רחב למדי בכתב במסגרת מנהל הממלכה, ומאידך גיסא, על כך שרישום שם בעל החותם על גבי חותמו האישי טרם נכנס לשימוש. ניתן לשער כי כתיבה בכתב אלפביתי החלה לשמש בחצרות המלוכה של ממלכות ישראל ויהודה זמן קצר לאחר ייסודן, אבל היא לא חרגה ממרכזי השלטון והצטמצמה בעיקר להתכתבות עם ממלכות שכנות ולניהול ענייני הממלכה. מאחר שהכתיבה נעשתה על גבי פפירוס, ובמרכזי השלטון בלבד, היא לא שרדה בממצא הארכאולוגי. רק משהתרחב היקף השימוש בכתב וגדל חוג יודעי קרוא וכתוב, למן המאה השמינית ואילך, נמצא לכך ביטוי גם בממצא הארכאולוגי. כתיבה לצורכי היום יום ידועה מממלכות רבות, קצתן שמעולם לא העלו את תולדותיהן על הכתב, ואילו כתיבת יצירות היסטוריוגרפיות רחבות היקף היא עניין שונה לחלוטין. בכל ארצות המזרח הקדום, כמו גם ביוון, חלף זמן רב בין אימוץ הכתב והשימוש בו במסגרת מנהל הממלכה לבין כתיבתן של יצירות היסטוריוגרפיות מפותחות. יתר על כן, איכותה הספרותית הבולטת של ההיסטוריוגרפיה המקראית, המסרים הישירים והסמויים המופיעים בה והעושר הלשוני והרעיוני המשתקף בה - כל אלה מלמדים כי מתחילה נכתבה למען חוג קטן של מלומדים, שרק הוא היה מסוגל להעריך את איכותה ולעמוד על דקויותיה ועל מגמותיה ומסריה. ספק רב אם חוג כזה של מלומדים צמח בירושלים לפני המחצית השנייה יוסף נוה, ראשית תולדותיו של האלפבית - מבוא לאפיגרפיה ולפליאוגרפיה שמית־מערבית, ירושלים תשמ"ט: נדב נאמן, העבר המכונן את ההווה - עיצובה של ההיסטוריוגרפיה המקראית בסוף ימי הבית William M.:הראשון ולאחר החורבן(יריעות, ג), ירושלים תשס"ב, עמי 31-13, ושם ספרות נוספת Schniedewind, How the Bible Became a Book: The Textualization of Ancient Israel, Cambridge 2004, pp. 24-138; David M. Carr, Writing on the Tablet of the Heart: Origins of Scripture and Literature, Oxford 2005, pp. 3-173; Benjamin Sass, The Alphabet at the Turn of the Millennium: The West Semitic Alphabet ca. 1150-850 BCE. The Antiquity of the Arabian, Greek and Phrygian Alphabets, Tel Aviv 2005 331 ,רוני רייך, אלי שוקרון ועמרי לרנאו, 'תגליות חדשות בחפירות עיר דוד, ירושלים/ קדמוניות Ronny Reich, Eli Shukrun and Omri Lernau, 'New Discoveries in ;37-32 תשס"ז), עמי) the Excavations of the City of David in Jerusalem', Israel Exploration Journal, 47 (2007), pp. 153-169</page><page sequence="9">[9] חקר תקופת המקרא 25 של המאה השמינית לפני סה"נ, בעת שיהודה באה תחת עולה של אשור ונחשפה לתרבות החומרית והרוחנית של האימפריה האדירה שגבלה בה. 4. צמיחת החוג הדויטרונומיסטי והרפורמה בממלכת יהודה בקביעת מועד העלאתה של ההיסטוריוגרפיה המקראית על הכתב יש משקל רב לקשר ההדוק עם תנועת הרפורמה הדתית והחברתית שצמחה בממלכת יהודה במאה השביעית לפני סה"נ ועם חוגים אידאולוגיים נוספים, שצמחו בגלות בבל ובתקופת שיבת ציון. היצירות ההיסטוריוגרפיות הגדולות, דוגמת ההיסטוריה הדויטרונומיסטית, סיפורי הבראשית, סיפורי האבות ופרשת יציאת מצרים והנדודים במדבר, שאוחדו בתקופה הפרסית במסגרת ההיסטוריוגרפיה המקראית - יצירות אלה נכתבו בראש וראשונה במסגרת המגמה לעצב את דת ה' ולתאר את תולדות עם ישראל באופן שיהלום את התפיסות הדתיות של מחבריהן. מגמת הרפורמה בדת ובחברה צמחה לראשונה בקרב החוג המכונה במחקר 'דויטרונומי', העומד מאחורי חיבור ספר דברים (Deuteronomium). מחוג זה צמחה התנועה הדויטרונו־ מיסטית, שיוצר גדול שנמנה עמה חיבר (לפי ההשערה המקובלת במחקר) את הרובד הקדום של היצירה המכונה 'ההיסטוריה הדויטרונומיסטית/ שהקיפה את הספרים דברים-מלכים." חיבור היסטוריוגרפיה רחבת היקף לא קדם אפוא לתנועת הרפורמה שפעלה במאה השביעית. אין פירוש הדבר שיצירות היסטוריוגרפיות בעלות היקף מצומצם לא נתחברו לפני כן. אדרבה, סימנים רבים מורים על כך שמחבר ההיסטוריה הדויטרונומיסטית('הדויטרונומיסט') השתמש בתעודות וביצירות ספרותיות שעמדו לנגד עיניו ושיקע אותן בחיבורו. ואולם, ספק אם יצירות אלה נכתבו שנים רבות לפניו, ויש לשער שאינן קודמות למאה השמינית לפני סה"נ. אם אכן כך הם פני הדברים, הרי שמחברי ההיסטוריה של שלבי הבראשית של עם ישראל ,11 מתוך הספרות העצומה שנכתבה על צמיחת ההיסטוריה הדויטרונומיסטית, ראו לאחרונה: נאמן(לעיל הערה 9), עמי 77-43: מנחם הרן, האסופה המקראית - תהליכי הגיבוש עד סוף ימי בית שני ושינויי הצורה עד מוצאי ימי הביניים, ב: הקאנוניזציה של המקרא בהתגלמותה ההיסטורית: התורה Thomas Romer Se Albert de Pury, :הדבטרונומית והחיבור הדבטרונומיסטי, ירושלים תשס"ד 'Deuteronomistic Historiography (DH): History of Research and Debated Issues', Israel Constructs Its History: Deuteronomistic Historiography in Recent Research, eds. Albert de Pury, Thomas Rômer 8c Jean-Daniel Macchi (Journal for the Study of the Old Thomas :ושם ספרות נוספת ,Testament, Supplement Series, 306), Sheffield 2000, pp. 24-141 Rômer (éd.), The Future of the Deuteronomistic History (Bibliotheca Ephemeridum Theologicarum Lovaniensium, 147), Leuven 2000; Raymond F. Person, The Deuteronomic School: History, Social Setting, and Literature, Atlanta 2002; Markus Witte et al. (eds.), Die deuteronomistischen Geschichtswerke: Redaktions- und religionsgeschichtliche Perspektiven zur 'Deuteronomismus ' - Diskussion in Tora und Vorderen Propheten (Beihefte zur Zeitschrift fur die alttestamentliche Wissenschaft [=BZAW\, 365), Berlin-New York 2006; Jeffery C. Geoghegan, The Time, Place, and the Purpose of the Deuteronomistic History: The Evidence of 'Until This Day', Providence 2006</page><page sequence="10">26 נדב נאמן [10] ושל תקופת הממלכה המאוחדת, שכתבו מאות שנים לאחר תום האירועים המסופרים בהם, ידעו מעט מאוד על מצב הדברים בתקופות קדומות אלה. יתר על כן, גם ההיסטוריה של תקופת הממלכה המפולגת, לפחות קצתה, נכתבה שנים רבות לאחר מכן. אם נצרף לכך את האופי האמוני והאידאולוגי של ההיסטוריוגרפיה המקראית, את המגמתיות הבולטת של המחברים ואת המגמה הדידקטית הבאה לידי ביטוי בחיבוריהם, נבין עד כמה מורכב ומסובך הוא השימוש בהיסטוריוגרפיה המקראית לשם שחזור תולדותיו של עם ישראל מראשיתו ועד לחורבן הבית הראשון. בקשר לכך חשוב להדגיש את חוסר היכולת של מחברים להתנתק מן המציאות של זמנם בעת שהם מתארים את העבר הקדום, ולפיכך יש תיאורים המעידים על התקופה שבה נוצרו יותר מאשר על התקופה שהם מספרים עליה. בעיית האנכרוניזם אולי אינה חריפה אצל מחברים המתארים מציאות שהתרחשה דורות אחדים לפניהם, אבל בהיסטוריוגרפיה המקראית מדובר תדיר על פער זמן של מאות שנים. כאשר אלה הם פערי הזמן, עומדת בפני החוקר לא רק השאלה אם היו למחבר המאוחר מקורות שבאמצעותם יכול היה לתאר בנאמנות את המציאות הקדומה, אלא אם הבין את המצב בתקופה שניסה לתאר ויכול היה להציג את הדברים בהקשרם ההיסטורי. תעודות בנות הזמן וממצאים ארכאולוגיים מאפשרים לעתים לבחון שאלה זו, והם אכן מלמדים כי לא רק שהמציאות המאוחרת חלחלה לתוך התיאורים הקדומים של תולדות עם ישראל, אלא שלעתים משקפים תיאורים אלה בראש וראשונה את המציאות בזמנו של המחבר. ולבסוף, יש לזכור כי סופרים השייכים לאסכולה הדויטרונומיסטית המשיכו לפעול גם בגלות בבל ובתקופת שיבת ציון, במקביל לפעילותם של סופרים מן החוג הכוהני. לא רק שהם ערכו והרחיבו את ההיסטוריה הדויטרונומיסטית, אלא אף עשו מאמץ לשלב את תורת הכוהנים במסגרת החיבור המקיף של תולדות עם ישראל.12 פעילותה של האסכולה על עיבוד מאוחר של טקסטים דויטרונומיים/דויטרונומיםטיים מתוך מגמה ליצור הרמוניזציה בץ Hans-christoph Schmitt, 'Das :ההיסטוריה הדויטרונומיסטית לחיבור הממי, ראו spàtdeuteronomistische Geschichtswerk Genesis 1-2 Regum XXV und seine theologische Intention', Supplement to Vetus Testamentum, 66 (1997), pp. 261-279; Eckart Otto, Das Deuteronomium im Pentateuch und Hexateuch: Studien zur Literaturgeschichte von Pentateuch und Hexateuch im Lichte des Deuteronomiumrahmens (Forschungen zum Alten Testament, 30), Tubingen 2000; idem, 'Perspektiven der neueren Deuteronomiums ,forschung', Zeitschrift fiir die alttestamentliche Wissenschaft, 119 (2007), pp. 319-340 ושם ספרות נוספת. למחקרים שמובאות בהם דוגמאות קונקרטיות ראו: אלכסנדר רופא, מבוא לספר William L. Moran, 'The Literary Connection between ;101-97 דברים, ירושלים תשמ"ח, עמי Lv. 11,13-19 and Dt. 14,12-18', Catholic Biblical Quarterly, 28 (1966), pp. 271-277; Andrew D.H. Mayes, 'Deuteronomy 14 and the Deuteronomic World View', Studies in Deuteronomy in Honour of C.J. Labuschagne on the Occasion of his 65lh Birthday (Supplement to Vetus Testamentum, 53), eds. F. Garcia Martinez et al., Leiden 1994, pp. 165-181; Ehud Ben Zvi, 'The List of Levitical Cities', Journal for the Study of the Old Testament, 54 (1992), pp. 91-94; Ludwig Schmidt, 'Leviten- und Asylstâdte in Num.</page><page sequence="11">[11] חקר תקופת המקרא 27 הדויטרונומיסטית נמשכה שנים רבות וידם של העורכים המאוחרים הנמנים עמה ניכרת היטב בהיסטוריוגרפיה המקראית. על ההיסטוריון המנסה לשחזר את ההיסטוריה הקדומה של עם ישראל לקחת בחשבון את התוספות המאוחרות הללו ולהימנע ככל האפשר מלהשחית עליהן את חיבורו. מחקר ההיסטוריה של עם ישראל בדור האחרון אימץ גישה זהירה, לעתים אף ספקנית, לגבי יכולתנו להשתמש בטקסט המקראי כמקור היסטורי. יש לדחות מכול וכול את גישתם של החוקרים המבקשים לקבל את עדותו של המקרא רק באותם מקרים שבהם הוא נתמך על ידי מקור חיצוני, שהרי ברוב המקרים לא עומד לרשותנו מקור חיצוני - אפיגרפי או ארכאולוגי - שבאמצעותו ניתן לאשר או לשלול את מהימנותו של הטקסט המקראי. עם זאת, גישה זהירה ומושכלת היא תנאי הכרחי לכל מחקר הנסמך על המקרא ומנסה לשחזר באמצעותו את תולדות עם ישראל בימי קדם. דומה שכל החיבורים ההיסטוריוגרפיים המקיפים שנכתבו בשישים שנות מדינת ישראל מציגים את תולדות עם ישראל באופן שאינו שונה בעיקרו מתיאורו בהיסטוריוגרפיה המקראית ומתעלמים מן המועד המאוחר שבו נכתבה וממגבלות הטקסט המקראי לשחזור היסטורי. כתיבת חיבור היסטורי מקיף שיתחשב במגבלות ובאפשרויות של כל המקורות שבידינו היא בלי ספק אחד האתגרים הניצבים כיום בפני המחקר ההיסטוריוגרפי בישראל, ואשוב לשאלה זו בדיון על הסדרה 'ההיסטוריה של עם ישראל'. 5. חקר התעודות מן המזרח הקדום למחקר של תעודות המזרח הקדום הייתה השפעה מרחיקת לכת על הבנת המקרא ועולמו. זמן לא רב לאחר שנתגלו ופוענחו התעודות הראשונות החלו חוקרים להצביע על קווי דמיון בין התעודות הללו לבין יסודות מקבילים המופיעים במקרא, והשוואות רבות נוספות הולכות מתגלות כל העת. כך, דרך משל, צוינו השוואות בתחומים של חברה ומשפחה, משטר ומנהל, נוהגי חיים, נימוסי פולחן וריטואלים. מרבית ההשוואות הללו מאירות את היסוד הראלי המשוקע בטקסט המקראי ולא את המאורע ההיסטורי הקונקרטי הנזכר בו, בשל פער הזמן הרחב המפריד תדיר בין המקרא לבין המקור החיצוני שעמו הוא מושווה, או בשל המצע האקולוגי, הפוליטי, החברתי והתרבותי השונה בעיקרו של שני הצדדים. באמצעות מחקר משווה עלה בידי חוקרים להאיר היבטים שונים ומגוונים של ההיסטוריוגרפיה המקראית. אמנם, לא מעט השוואות שהוצגו במחקר נדחו במרוצת הזמן, משום שחוקרים ניסו למצוא בתעודות המזרח הקדום את מה שאין בהן(תופעה שצוינה בכינוי הגנאי 'פרללומניה'), אך XXXV und Jos. XX; XXI 1-42', Vetus Testamentum, 52 (2002), pp. 109-110, 120-121; Eckart Otto, 'Die post-deuteronomistische Levitisierung des Deuteronomiums: Zu einem Buch von Ulrich Dahmen', Zeitschrift fiir altorientalische und biblische Rechtsgeschichte, 5 (1999), pp. 277-284</page><page sequence="12">28 נדב נאמן [12] התברר מעל לכל ספק שהמציאות החיצונית המשתקפת בהיסטוריוגרפיה המקראית מעוגנת היטב במסגרת של תרבויות המזרח הקדום. ואולם, לתעודות המזרח הקדום נודעת חשיבות רבה לא רק בשל המקבילות הקיימות בינן לבין המקרא, אלא משום שניתן לראות באמצעותן תמונה מקיפה של מוסד המלוכה ומערך השלטון, של מבנה החברה והכלכלה ושל הדת והפולחן בממלכות השונות. מגמתם המרכזית של מחברי ההיסטוריוגרפיה המקראית הייתה להציג את דרך פעולתו של אלוהי ישראל בדברי ימי עמו ולהשריש את דת ה' בקרב העם, והם לא התכוונו לתאר באופן שיטתי את המשטר, החברה, הכלכלה, הדת וחיי היום יום. פיזור הנתונים והאופן החלקי שבו הם מתוארים בטקסט המקראי אינם מאפשרים הצגת תמונה, ולו גם חלקית, של יסודות אלה בממלכות ישראל ויהודה. רק מהתבוננות באופן שבו הם מופיעים בממלכות המזרח הקדום ניתן לנסות לשחזר את המבנה ואת דרך הפעולה של מוסדות אלה בשתי הממלכות. כדי להמחיש את תרומתן החשובה של תעודות המזרח הקדום לחקר ההיסטוריוגרפיה המקראית בחרתי להציג את ההשפעה העקיפה שהייתה לאימפריה האשורית על ספר דברים. בשנת 732-733 הפכה יהודה לממלכה וסלית של אשור, וממועד זה ועד לנסיגת אשור מן הזירה הסורית-הארץ ישראלית, בשנות העשרים של המאה השביעית, עמדה בצלה וספגה ממנה יסודות רבים. מחקר ארכאולוגי ואפיגרפי מלמד על ההשפעה שהייתה לאשור על המנהל, הכלכלה, הסחר והתרבות החומרית בממלכת יהודה למן סוף המאה השמינית ואילך. אכן, גם הטקסט המקראי מלמד על ההשפעה שהייתה לאשור על שכבת העילית בממלכת יהודה, שכן היא אימצה דפוסים תרבותיים ודתיים שמקורם באימפריה השלטת. בהיסטוריוגרפיה המקראית בולטת במיוחד ההשפעה שהייתה לאשור על הדת והפולחן בממלכת יהודה, אל נכון על רקע התפיסה שאליה של הממלכה המנצחת חזקים יותר מן האלים של הממלכה המנוצחת. עם השקפה רווחת זו ניהלו הנביאים פולמוס נוקב, תוך שהם מדגישים את עליונותו של אלוהי ישראל על אלוהי העמים הזרים, שאינם אלא כלי שרת בידיו('הוי אשור שבט אפי'). אף מסתבר שהרפורמה של יאשיהו צמחה במידה רבה כתגובה להשפעה המעמיקה שהייתה לאשור על הדת והפולחן ביהודה, וכניסיון להגדיר מחדש את דת ה' ואת פולחנו על רקע התמורות שחלו ביהודה בתקופת השעבוד לאשור. כבר ציינתי שאת הבסיס האידאולוגי לרפורמה של יאשיהו נתן החוג הדויטרונומי, שעמד מאחורי חיבור ספר דברים. חוקרים שדנו בספר עמדו על ההשפעה הרבה שהייתה לאימפריה האשורית ולדמות השליט האשורי על יסודות שונים המשתקפים בו. כך, למשל, התיאור של אלוהי ישראל בדמות של מלך גדול, שליט אימפריה, הכורת ברית עם עמו, נלקח מדמותו של שליט האימפריה האשורית, ששלט אז בכל המרחב שבין המפרץ הפרסי לדלתה של מצרים. עוד ציינו חוקרים שראשיתה של תפיסת הברית המקראית כהתחייבות חגיגית של עם ישראל לאלוהי ישראל הועברה מן היחסים הבינלאומיים, כפי שהיו מקובלים בזמנו של בעל ספר דברים, ליחסים שבין אלוהי ישראל לעמו. היחסים בין אשור לווסלים שלה הושתתו כידוע על שבועות נאמנות שנשבעו השליטים המשועבדים לאשור, שבועות שלעתים נוסחו בכתב ולעתים נאמרו על פה. הן כללו התחייבות של הווסל לשמור בכל תנאי על נאמנותו ועונש חמור במידה שיפר את שבועתו. השימוש בשבועת הנאמנות התרחב במיוחד בימיו</page><page sequence="13">[13] חקר תקופת המקרא 29 של אסרהדון מלך אשור (669-680), כאשר כל אנשי החצר ושכבת העילית בממלכות אשור ובבל נשבעו לשמור על הסדר ירושת כסא המלוכה, וחוקרים שיערו כי למאורע היסטורי זה הייתה השפעה ישירה על אימוץ מושג הברית בספר דברים. אף יש דמיון בין הקללות המופיעות בדברים כה, כ-מד לבין הקללות המופיעות בנוסח השבועה שהשביע אסרחדון את תושבי ממלכתו. לאור זאת ניתן לקבוע, שקובץ החוקים בספר דברים הועלה על הכתב במרוצת המאה השביעית לפני סה"נ, ומחברו הושפע במידה לא מבוטלת מן המציאות ששררה בזמנו ושיקע יסודות ממנה בחיבורו.13 6. דרכי הצגת האל ניתוח איקונוגרפי של חותמות ושל טביעות חותם מבבל ומאשור שנעשו במחצית הראשונה של האלף הראשון לפני סה"נ מלמד שבמרביתם מיוצגים האלים באמצעות סמליהם ולא בדמותם האנושית. תמונה דומה עולה גם מניתוח המוטיבים המופיעים על גבי מצבות מלכותיות ותבליטי סלע אשוריים מן המאות התשיעית-השביעית לפני סה"נ. השימוש בסמל כמייצג של האלוהות ידוע במסופוטמיה מתקופות קדומות והתחזק בממלכות בבל ואשור במאות הארבע עשרה והשלוש עשרה לפני סה"נ. העדפת הסמל על פני הדמות כמייצג של האל צברה תאוצה למן המאה השמינית ואילך והגיעה לשיאה בבבל במאות השביעית-השישית לפני 0ה"נ.14 גם בחותמות ממסופוטמיה שנמצאו בארץ ישראל ובעבר הירדן באלף הראשון לפני סה"נ, וכן בחותמות מקומיים המחקים חותמות מסופוטמיים, מיוצג האל באמצעות סמלו ולא בדמותו. התפתחות דומה ניתן לראות גם בחותמות כתובים רבים ששימשו בממלכות Rintje Frankena, 'The Vassal Treaties of Esarhaddon and the Dating of Deuteronomy', Oudtestamentische Studiën, 14 (1965), pp. 122-154; Hans Ulrich Steymans, 'Eine assyrische Vorlage fur Deuteronomium 28, 20-44', Bundesdokument und Gesetz: Studien zum Deuteronomium, (Herders biblische Studien, 4), ed. Georg Braulik, Freiburg 1995, pp. 119-141 ; idem, Deuteronomium 28 und die adê zur Thronfolgeregelung Asarhaddons: Segen und Fluch im Alten Orient und in Israel (Orbis Biblicus et Orientalis [=OBO], idem, 'Die literarische und historische :145, ושם ספרות נוספת), Freiburg-Gôttingen 1995 Bedeutung der Thronfolgevereidigung Asarhaddons', Die deuteronomistischen Geschichts werke: Redaktions- und religionsgeschichtliche Perspektiven zur Deuteronomismus ' - Diskussion in Tora und Vorderen Propheten, eds. Markus Witte et al., (BZAW, 365), Berlin-New York 2006, pp. 331-350; E. Otto, Das Deuteronomium: Politische Théologie und Rechtsreform in Juda und Assyrien (BZAW, 284), Berlin-New York 1999, pp. 64-72; Karen Radner, 'Assyrische tuppi adê aïs Vorbild fiir Deuteronomium 28, 20^44?', ibid., pp. 351-378 טלי אורנן, השפעות מסופוטמיות בחותמות מארץ ישראל ומעבר הירדן באלף הראשון לפני הספירה, א-ב, חיבור לשם קבלת התואר דוקטור לפילוסופיה של אוניברסיטת תל אביב, תשנ"ח: Tallay Oman, The Triumph of the Symbol: Pictorial Representation of Deities in Mesopotamia and the Biblical Image Ban (OBO, 213), Fribourg-Gôttingen, ושם ספרות נוספת.</page><page sequence="14">30 נדב נאמן [14] ישראל ויהודה למן המחצית השנייה של המאה השמינית לפני סה''ג. במאה השמינית מופיעים בחותמות עיטורים שונים, כולל דמויות אלים וסמלי אלים, אבל למן המאה השביעית, אל נכון בהשפעת אשור, מופיעה רק הכתובת, בדרך כלל בלא כל תמונה, אם כי לעתים נלווה לה מוטיב צמחי.15 כמו כן נעלם במאה השביעית לפני סה"נ סמל החמה המכונפת, המייצג ככל הנראה את אלוהי ישראל, שהופיע בטביעות על קנקנים מיהודה (קנקני 'למלך') ועל חותמות בודדים מן המאה השמינית.16 לאור נתונים אלה הועלתה ההשערה, שהימנעות מייצוג דמותו של האל, הבולטת במקרא ומשתקפת גם בממצא האיקונוגרפי מממלכת יהודה, הושפעה במידה רבה מן המגמה האנ־איקונית שרווחה באשור ובבבל, שתי האימפריות הגדולות ששלטו בארץ החל בסוף המאה השמינית וכלה בחורבן הבית הראשון. חשוב להדגיש שבשתי האימפריות יוצגו אלי הממלכה באמצעות פסלים אנתרופומורפיים שעמדו בדביר של מקדשיהם. פסלי האלים הוצאו מן המקדשים רק לעתים נדירות, ובמיוחד בחגים העיקריים, וראש לכול טקס ראש השנה. ואולם גם בטקסים אלה הוצבו הפסלים מאחורי פרגוד, במרכבה או באפריון פולחני, כך שהתושבים לא יכלו לראותם. דומה שההימנעות מייצוג האל על גבי חפצים, מצבות מלכים או תבליטי סלע קשורה לקדושה היתרה שייחסו לפסל, קדושה שניסו להגבילה לתחום המקדש ונמנעו ככל האפשר מלהרחיבה למקומות אחרים. באלף הראשון הועדף במסופוטמיה הייצוג באמצעות סמלים על פני הייצוג הפיגורטיבי, אבל איסור על ייצוג האל באופן אנתרופומורפי אינו ידוע מכתבי היתדות, ובכך נבדלת תרבות מסופוטמיה מן המקרא, שבו נאסרה במפורש עשיית פסל ומסכה. כאמור, לשתי האימפריות הייתה השפעה על ההימנעות מייצוג איקוני של האל במרחב הסורי-הארץ ישראלי. ואולם, דומה שאת המעבר מנטייה אנ־איקונית לגישה אנטי איקונית, המשתקפת באיסור על עשיית פסל ומסכה ובהימנעות מעשיית פסל לאל, יש לחפש במקום אחר ולא במסופוטמיה. לפי אחת ההשערות, שורשי האיסור נמצאים במסורת הנמנעת מעשיית פסל ומעדיפה ייצוג אנ־איקוני לאל גם במקדשו, מסורת המשותפת לישראל ולעמים שמים־ מערביים אחרים. מן המקרא ניתן ללמוד כי במקדשים המרכזיים שבממלכת ישראל עמד עגל־שור, ששימש מושב לאל הבלתי נראה, ואילו ביהודה נעשה לאל כיסא מפואר, שמשני צדדיו דמויות חצי־אלוהיות מגוננות (כרובים). למותר לציין כי החיה המקודשת (העגל) או כס האל והחפצים הקשורים בו(הארון) נתפסו כמייצגי האל והיו נערצים על תושבי הממלכה. המסורת האנ־איקונית הקדומה בממלכות ישראל ויהודה באה לביטוי גם במצבות שהוקמו במקומות מקודשים ונחשבו אף הן למייצגי האל. מצבה כזו, אשר ייצגה את אלוהי ישראל, נתגלתה בדביר של המקדש שנחשף בתל ערד. עד כה לא נתגלה פסל שנעשה לאלוהי Nahman Avigad Se Benjamin Sass, Corpus המחשה נאה לכך יש בקורפוס החותמות שפרסמו of West Semitic Stamp Seals, Jerusalem 1997 Tallay Oman, 'A Complex System of Religious Symbols: The Case of the Winged Disc in Near Eastern Imagery of the First Millennium BCE', Crafts and Images in Contact: Studies on Eastern Mediterranean Art of the First Millennium BCE, eds. Claudia E. Suter and Christoph Uehlinger (OBO, 210), Fribourg-Gôttingen 2005, pp. 207-242, esp. pp. 231-235</page><page sequence="15">[15] חקר תקופת המקרא 31 ישראל ואין ראיה לטענת חוקרים, שפסלים שנעשו לאלוהי ישראל עמדו במקדשים בשתי הממלכות בימי הבית הראשון. תפיסה נוספת שרווחה בימי הבית הראשון ראתה באלה אשרה/אשרת את בת זוגו של אלוהי ישראל." בכל רחבי המזרח הקדום, וכן בישראל, נתפסו אלים כבעלי דמות אנושית, ובתיאורים ספרותיים וכן בהמנונות ובתפילות יוחסו להם קווי היכר אנושיים. אחת התפיסות שיוחסו לאלים היא הזוגיות: כפי שלכל בני תמותה הייתה בת זוג כך גם לאלים. תפיסה זו רווחה אף לגבי אלוהי ישראל, ובת זוגו הייתה האלה אשרת/אשרה. האשרה הייתה קשורה לצמיחה ולפוריות ויוצגה בטבע על ידי עץ ענף ובמקדשים בדמות פסל שעוצב אולי בצורת עץ. במספר כתובות שנמצאו בכונתילת עג'רוד, אתר על הדרך שבין קדש ברנע למפרץ אילת, ובח'רבת אליקום שבשפלת יהודה, נזכרת האלה אשרת כמעניקה ברכה לצדו של אלוהי ישראל. על פי המסופר במקרא, פסל האשרה שעמד במקדש בירושלים הוכחד בידי יאשיהו במסגרת הרפורמה שערך, ודומה שעד לחורבן הבית לא נעשה מחדש. נראה לי כי ההתפתחות בדת ובפולחן בממלכת יהודה למן המאה השביעית ואילך היא שהביאה בסופו של דבר לצמיחת הדת המונותאיסטית כפי שאנו מכירים אותה מן הספרות המקראית. לפי שחזור מקובל, במאה השמינית וברוב המאה השביעית לפני סה"נ עדיין הייתה הדת ביהודה הנותאיסטית, היינו כזו שיש בה מסירות ייחודית לאל אחד, הנתפס כאל עליון, אבל אין היא ממעיטה בערכם של אלים אחרים ואינה דוחה אותם. התפיסה ההנותאיסטית אינה מייחדת רק את ממלכות יהודה וישראל, אלא התקיימה גם בממלכות עבר הירדן(עמון, מואב, אדום), באחדות מן הממלכות הארמיות וכמובן גם באשור ובבבל. במוקד הרעיון ההנותאיסטי נמצאת התפיסה של שליט שמימי אחד, כל יכול, העומד מעל כל האלים האחרים. אין תמה שתפיסה זו צברה תנופה תחת האימפריה האשורית, שכן אם המודל האלוהי מחקה Saul M. Olyan, Asherah :מתוך הספרות העצומה שנכתבה על האשרה, ראו את הספרים הבאים and the Cult of Yahweh in Israel, Atlanta 1988; Manfred Dietrich 8t Oswald Loretz, 'Jahwe und seine Aschera': Anthropomorphes Kultbild in Mesopotamien, Ugarit und Israel - Das bihlische Bilderverbot, Munster 1992; Steve A. Wiggins, A Reassessment of 'Asherah ': A Study According to the Textual Sources of the First Two Millenia B.C.E. (Alte Orient und Altes Testament, 235), Kevelaer-Neukirchen-Vluyn 1993; Tilde Binger, Asherah: Goddesses in Ugarit, Israel and the Old Testament {Journal for the Study of the Old Testament, Supplement Series, 212). Sheffield 1994; Christian Frevel, Aschera und der Ausschliesslichkeitsanspruch YHWHs: Beitrage zu literarischen, religions geschichtlichen und ikonographischen Aspekten der Ascheradiskussion, 1-2, Weinheim 1995; Judith M. Hadley, The Cult of Asherah in Ancient Israel and Judah: Evidence for a Hebrew Goddess, Cambridge 2000; Elizabeth C. LaRocca-Pitts, 'Of Wood and Stone': The Significance of Israelite Cultic Items in the Bible and Its Early Interpreters {Harvard Semitic Monographs, 61), Winona Lake 2001; William G. Dever, Did God Have a Wife? Archaeology and Folk Religion in Ancient Israel, Grand Rapids-Cambridge 2005</page><page sequence="16">32 נדב נאמן [16] את המציאות הארצית, הרי שההנותאיזם מחקה את תבנית האימפריה האשורית ואולי אף מסייע לביסוס האידאולוגיה שלה בדבר מעמדו של השליט האשורי באימפריה. המפנה המכריע בהתפתחות האמונה באל יחיד חל במחצית השנייה של המאה השביעית, בעקבות צמיחת החוג הדויטרונומי והרפורמה שערך יאשיהו, שבעקבותיה הוצאו היסודות שנחשבו 'אליליים' מן המקדש בירושלים ונסגרו אתרי הפולחן ברחבי הממלכה. הדת הרשמית בממלכת יהודה הפכה אז מונולטרית, היינו כזו שבה יש תביעה לפולחן בלעדי של אל אחד אבל אין היא שוללת במפורש את מציאותם של אלים אחרים. ראיה לתפיסה המונולטךית באה מכתובים שונים בספר דברים ומחיבורים נוספים הנשענים על תורתו, שמופיעים בהם ביטויים כמו 'אלוהי נכר' ו'אלוהים אחרים', ועולה בהם פולמוס נגד האלים הזרים. כל אלה משקפים הכרה במציאותם של אלים נוספים מלבד אלוהי ישראל. נראה שדת מונותאיסטית אקסקלוסיבית, זו המכירה בקיומו של אל אחד שאליו בלבד מתקיים הפולחן, והשוללת את עצם קיומם של אלים אחרים ואף פועלת לביטולם במידה שהם מתקיימים - דת מעין זו התפתחה בישראל רק בגלות בבל, במאה השישית לפני סה"נ, או לפי השקפה אחרת, רק בתקופה הפרסית. התפתחות המגמה המונותאיסטית בגלות בבל נקשרה בהיעדר מקדש ובחוסר אפשרות לקיים את הפולחן, והקיום הממושך בלי הקרבת קרבנות לאל ובלי טקסי פולחן הביא להתפתחות דת שאין בה יסודות מוחשיים של פולחן. וכך בתקופת שיבת ציון, כאשר שב ונבנה המקדש, השתיתו אותו על יסודות חדשים שמקורם בתורת כוהנים. ואולם יש הסוברים כי צמיחת המונותאיזם בדת ישראל חלה רק במאה החמישית, בהשפעת הדת הזורואסתרית שהתפשטה אז באימפריה האחימנית, לאור קווי היכר משותפים לשתי הדתות.18 התפתחות האמונה באל אחד או יחיד והצורה שבה ייצגו אותו לא השפיעה כמובן על האופן שבו דמיינו את האל. הדימוי האנתרופומורפי של האל התקיים כל תקופת המקרא, וביטויים המתארים את אלוהי ישראל בדימויים אנושיים מופיעים גם בימי הבית השני ואף לאחר מכן: הם נעלמים (למעט כמובן מן הקבלה) בהשפעת האסלאם במאות התשיעית־ העשירית לסה"נ.19 הנה כי כן קיים מתח פנימי בין העשייה הדתית והאיקונוגרפיה, שבהן להשפעה שהייתה לדת האיראנית על התפתחות המונותאיזם בישראל ראו: שאול שקד, 'השפעת הדת האיראנית על היהדות/ שיבת ציון - ימי שלטון פרס (ההיסטוריה של עם ישראל - סדרה ראשונה: Morton Smith, ;250-236 מראשית עד מרד בר־כוכבא), בעריכת חיים תדמור, ירושלים תשמ"ג, עמי il Isaiah and the Persians', Journal of the American Oriental Society, 83 (1963), pp. 415-421; Hermann Vorlânder, 'Der Monotheismus Israels als Antwort auf die Krise des Exils', Der einzige Gott: die Geburt des biblischen Monotheismus, ed. Bernhard Lang, Miinchen 1981, pp. 84-113, 134-139; James Barr, 'The Question of Religious Influence: The Case of Zoroastrianism, Judaism and Christianity', Journal of the American Academy of Religion, 53 (1985), pp. 201-235; Simon J. Sherwin, 'Old Testament Monotheism and Zoroastrian Influence', The God of Israel, ed. Robert P. Gordon, Cambridge 2007, pp. 113-124 לדיון מקיף בשאלה זו ראו: יאיר לורברבוים, צלם אלהים - הלכה ואגדה, ירושלים ותל אביב תשס"ד! Arthur Marmorstein, The Old Rabbinic Doctrine of God, 1 : The Names and Attributes</page><page sequence="17">[17] חקר תקופת המקרא 33 נאסר מתן ייצוג לאל, לבין המקורות הספרותיים ושפת הדיבור, שבהם המשיך להתקיים דימוי אנתרופומורפי של האל עד תקופה מאוחרת. למותר לציין כי התמונה שעלתה ממחקר הדת והפולחן בממלכות ישראל ויהודה היא היפוכה של זו שצייר יחזקאל קויפמן בספרו המונומנטלי תולדות האמונה הישראלית.20 תמונת האידאה המונותאיסטית כמעין מעשה בריאה חדש הצומח יש מאין, בלי שום שלבי התפתחות ובלי כל השפעות מבחוץ, והנשאר סטטי במרוצת הדורות, עומדת בסתירה מוחלטת למה שהתברר במחקר. אף אין יסוד מדעי לדרך שבה צייר את דת כנען, שבהיותה האנטי תזה של האידאה המונותאיסטית, לא התקיימה במהלך ההיסטוריה כל סימביוזה בינה לבין הדת הישראלית, משום שהאלילות נכבשה לגמרי בידי דת ישראל. גם לפרשנות הנגזרת מכך לגבי הקרבנות, שלדעתו אינן מנחה לאל אלא ביטוי לציות של העם למהותו העילאית ולציוויו של האל, ולגבי החגים, שאין בהם יסוד של חגי טבע ועונות השנה אלא בראש וראשונה ביטויי תודה לאל על מה שנתן לעמו - גם לכל אלה אין כל סימוכין מדעיים. אף כך נדחו מכול וכול בזרם המרכזי של המחקר הטענות שראשיתה של ההיסטוריוגרפיה המקראית הייתה בתקופה הקרובה לכיבוש הארץ, שבו רואה קויפמן מאורע היסטורי במלוא מובן המילה! שהמקור הכוהני קדם לספר דברים; שהחוקה המקראית נחתמה עוד לפני חורבן הבית הראשון, וכן שהנבואה הקלסית מאוחרת לתורה ולחוקיה והחידוש שבה הוא בעיקרו בתחום המוסר. ניתן לקבוע כי התזה המרכזית של ולהאוזן, שנגדה נכתב ספרו של קויפמן, ולפיה המונותאיזם צמח כהתפתחות אטית והדרגתית של דת ישראל מתוך העולם האלילי, היא הפרדיגמה השלטת בחקר ההיסטוריה של הדת והפולחן בישראל(כמובן, לא ברצף ההתפתחות ששחזר ולהאוזן ולא בקו שהוליך לדעתו אל צמיחת הנצרות). אין תמה שלספרו המונומנטלי של קויפמן, שהוא בלי ספק החיבור הבולט ביותר שנכתב בארץ כאלטרנטיבה לתמונת הדת והפולחן ולצמיחת הספרות המקראית שהייתה מקובלת בדרך המלך של המחקר, לא הייתה כל השפעה על חקר נושאים אלה בדורות האחרונים, למעט אולי החותם שהטביעו מקצת of God (Jews' College Publications, 10), London 1927; idem, The Old Rabbinic Doctrine of God, 2: Essays in Anthropomorphism (Jews' College Publications, 14), London 1937; Morton Smith, 'The Image of God: Notes on the Hellenization of Judaism with Especial Reference to Goodenough's Work on Jewish Symbols', Bulletin of the John Rylands Library, 40 (1958), pp. 473-512; idem, 'On the Shape of God and the Humanity of Gentiles', Religions in Antiquity, ed. Jacob Neusner, Leiden 1970, pp. 315-326; Alon Goshen-Gottstein, 'The Body as Image of God in Rabbinic Literature', Harvard Theological Review, 87 (1994), pp. 171-195 יחזקאל קויפמן, תולדות האמונה הישראלית, מימי קדם עד סוף בית שני, א-ג, תל אביב תרצ"ז-תש"ח; הנ"ל, 'דת ישראלי, אנציקלופדיה מקראית, ב, ירושלים תשי''ד, טורים 771-724! הנ"ל, הסיפור המקראי על כיבוש הארץ, ירושלים תשט"ו! הנ"ל, ספר יהושע, עם מבוא ליהושע ושופטים א'-ג', ירושלים 1959. לתרגום מקוצר של הספר תולדות האמונה הישראלית ראו:,The Religion of Israel from the Beginnings to the Babylonian Exile, translated by Moshe Greenberg, Chicago 1960. לתרגום הספר על כיבוש הארץ ראו:,The Biblical Account of the Conquest of Palestine 1953 translated by M. Dagut, Jerusalem</page><page sequence="18">34 נדב נאמן [18] השקפותיו(כמו התאריך המוקדם של המקור הכוהני) על החוג המצומצם של תלמידיו ועל מקצת ממשיכי דרכם בארץ ומעבר לים. 7. הסקרים והחפירות בארץ ישראל לאסכולת ה'אנל'(Annales) הצרפתית הייתה השפעה רבה על התפתחות המחקר ההיסטורי והארכאולוגי בכל רחבי תבל, ובכלל זה חקר תולדות עם ישראל בתקופת המקרא. חוקרים מאסכולה זו שמו דגש על מה שמכונה 'הרוב הדומם/ שיש לו ביטוי מועט בתעודות שנכתבו בידי חצר המלוכה והעילית השלטת, והציעו דרכים חדשות להתחקות אחר ההשפעה שהייתה לרוב זה על תהליכים היסטוריים, חברתיים, כלכליים ותרבותיים במהלך ההיסטוריה. בעקבות זאת התפתחו כיווני מחקר חדשים שהייתה להם עדנה רבה בשנים האחרונות, וראש לכול חקר המגדר ומקומן ותפקידיהן של הנשים בחברות הקדומות, וכן חקר הזר ו'האחר/ אלה שעברו הדרה ונדחקו לשוליים. עתה מנסה המחקר להשיב אותם למרכז הבמה. הגישה של אסכולת ה'אנל' עולה בקנה אחד עם הגישות החדשות שהתפתחו במחקר הארכאולוגי, השמות דגש על חקר תהליכים יישוביים ותהליכים חברתיים בהקשרם הסביבתי ועל ניסיון להסביר שינויים תרבותיים כתוצאה מתהליכים אלה. בראשית ימי הארכאולוגיה עסקו החוקרים בעיקר בחפירה של התלים הגדולים, בעיקר תלים המזוהים עם ערים הנזכרות במקרא, וניסו ללמוד מהם על התפתחות מרכזי השלטון והעילית השלטת בממלכה. הסטת מרכז הכובד המחקרי לחברה ולשינויים המתחוללים בה לאורך ציר הזמן הוליכה להתעניינות גוברת בפריפריה ובשולי הערים הגדולות וכן באזורי הספר של הממלכות. בעקבות מגמה זו החלו חוקרים לערוך סקרים ארכאולוגיים, ואלה הקיפו בהדרגה את כל תחומי ארץ ישראל. כמו כן, הם חפרו אתרים הנמצאים בשולי התלים הגדולים ובאזורי הפריפריה. הידע שהושג באמצעות הסקרים והחפירות הללו הביא למפנה בידיעותינו על תולדות הארץ לתקופותיה ושינה כליל את הבנת התהליכים היישוביים והחברתיים שהתחוללו בה במהלך 'המשך הארוך' (longue durée), אם להשתמש בכינוי שטבע החוקר הצרפתי פתן ברודל. יש להדגיש כי במסופוטמיה נערכו סקרים שיטתיים עוד לפני שתודעת חשיבותו של הסקר הארכאולוגי חלחלה למחקר תולדות ארץ ישראל, וגם בתחום זה שמורה אפוא זכות הבכורה לחוקרים שפעלו מחוץ לתחומי ארץ ישראל. ואולם, בכל מה שקשור לעריכת סקרים שיטתיים ומקיפים, ניתוחם ויישומם למחקר ההיסטורי, החברתי והתרבותי, תופס כיום המחקר הישראלי מקום ראשון במעלה. הסקר הארכאולוגי המקיף הראשון נערך בראשית שנות החמישים בגליל העליון, ועלה ממנו שההתנחלות של תקופת הברזל א' החלה לאחר פער יישובי גדול בתקופת הברונזה המאוחרת.21 חשיבותו של ממצא זה התבררה רק בחלוף שנים רבות, משום שלסקר חלוצי זה לא היה המשך. בשנת 1964 החליטה המועצה הארכאולוגית לפתוח בסקר ארצי, שישתתפו בו כל המוסדות המדעיים העוסקים בארכאולוגיה בארץ ישראל, אבל יזמה זו הניבה תוצאות בעלות משמעות רק כעבור שנים רבות. 21 יוחנן אחרוני, התנחלות שבטי ישראל בגליל העליון, ירושלים תשי''ז.</page><page sequence="19">[19] חקר תקופת המקרא 35 המפנה בתחום הסקרים חל בעקבות מלחמת ששת הימים(תשכ"ז), שפתחה חבלים רחבים שעד אז היו סגורים בפני חוקרים מישראל. החבלים החדשים היו בלתי ידועים מבחינה ארכאולוגית, והוחלט לערוך בהם סקר מקיף נוכח החשש מתמורות פוליטיות שבעקבותיהן יוחזרו לבעליהם הקודמים וישובו וייסגרו בפני החוקרים. לשם כך גויס תקציב, הוקמו חמש חוליות סקר, נאספו מתנדבים, ובשנת תשכ"ח נערכו סקרים ביהודה, בשומרון, בבקעת הירדן ובגולן. תוצאות הסקרים פורסמו בשנת תשל"ב, ולראשונה בתולדות המחקר הארכאולוגי עמד בפני החוקרים חומר ארכאולוגי עשיר, שנאסף ממאות אתרים ברחבי חבל ההר, וניתן היה לנתח את ממצאיו לאורך ציר הזמן.22 תוצאות הסקר היו מפתיעות: בניגוד לרושם שנוצר מקריאת התעודות הכתובות, שתקופת הברונזה המאוחרת (1150-1500) הייתה תקופה של פריחה ושגשוג של התרבות העירונית, התברר שתקופה זו הייתה אחת מתקופות השפל הבולטות בתולדות הארץ. התמורה הגדולה במצב היישובי חלה במעבר מתקופת הברונזה המאוחרת לתקופת הברזל א/ פרק זמן שבו החלה התיישבות רחבת היקף של בתי אב ושל משפחות בחבלי ההר משני עברי הירדן. חבלי ההר שבהם התיישבו המתיישבים החדשים היו ריקים מיישוב, ועובדה זו לא עלתה בקנה אחד עם התיאור המקראי, שעל פיו נכבשו חבלי ההר במסע צבאי מאורגן מידי הכנענים שישבו בהם קודם לכן. תוצאות סקר החירום הביאו להאצה של המחקר הארכאולוגי בחבלי ההר, ואף בחבלים אחרים בכל רחבי הארץ. את מקום הסקר החלקי תפסו עתה סקרים מקיפים שנערכו בחבלים רחבים. בסריקה שיטתית של מאות האתרים שהיו פזורים בשטח נאספו כלי חרס ונעשה ניסיון לקבוע את שטחו ומתארו של כל אתר ואתר. בחינה מקרוב של כלי החרס הביאה לקביעת התקופות שבהן היו האתרים הללו מיושבים ועצמת היישוב בכל אחת מהן. בדרך זו נסקרו באופן שיטתי חבלי מנשה, אפרים ובנימין. רק בהר יהודה לא הושלם הסקר והוא נשאר בחלקו בלתי ידוע. בהמשך לכך נסקרו גם שאר חבלי הארץ, כולל השפלה, חבל החוף, השרון והגליל העליון והתחתון, וכך יש ברשותנו כיום ידיעות מפורטות על התנודות שחלו בהיקף היישוב לתקופותיו בכל רחבי הארץ. גם הסקר הארצי נמשך ברציפות למן שנת 1964, ודו"חות מפורטים, הכוללים תיאור הממצא מכל האתרים ומפות של תפוצת היישוב לתקופותיו, הולכים ומתפרסמים כל העת. הסקרים שנערכו בחבלי הארץ השונים, וראש לכול בחבלי ההר, היו נקודת מפנה במחקר הארכאולוגי וההיסטורי של ארץ ישראל, שכן ניתן היה לשרטט באמצעותם את תולדות היישוב בחבלים רחבים בארץ מראשיתם ועד סוף העת העתיקה, ואף לאחר מכן. כך, למשל, נקבע שתקופת הברונזה התיכונה ג'(1500-1650) הייתה אחת מתקופות השיא בתולדות הארץ, ובסופה חרב היישוב העירוני והכפרי ורבים מחבלי הארץ ננטשו או התדלדלו מאוד. תקופת הברונזה המאוחרת(1150-1500) הייתה אחת מתקופות השפל בתולדות הארץ, ובייחוד אמורים הדברים בחבלי ההר, הנגב ובקעת הירדן, שהיו כמעט ריקים מיישוב. ההתיישבות ברחבי הארץ ובייחוד בחבלי ההר במאה השתים עשרה פתחה תקופה חדשה, ומאז הלך היישוב והתעצם והגיע לשיאו במאה השמינית לפני סה"נ. ההגליות האשוריות מחבל ההר הביאו 22 משה כוכבי(עורך), יהודה, שומרון וגולן - סקר ארכיאולוגי בשנת תשכ"ח, ירושלים תשל"ב.</page><page sequence="20">36 נדב נאמן [20] לירידה יישובית במאה השביעית, ועם המסעות הבבליים בשנים 598 ו־587 החלה תקופת שפל נוספת, שנמשכה עד התקופה הפרסית. בתקופה זו התחזק היישוב בחבלי החוף, השפלה והשרון, ואילו בחבלי ההר צמח היישוב לאט ובהדרגה, וצבר תנופה למן המאה השנייה לפני סה"נ ואילך. לצד הסקרים נערכו חפירות בעשרות רבות של יישובים בכל רחבי הארץ. וכך, לצד תמונת היישוב העירוני ניתן לשרטט כיום גם את תמונת היישוב הכפרי והפריפריאלי. באמצעות ניתוח המתאר של היישובים הכפריים וטיבם של מבני המגורים נעשה ניסיון לשחזר את אופי החברה שישבה במגזר הכפרי, כולל מבנה המשפחה המצומצמת והמורחבת, הארגון החברתי־ הקהילתי והריבוד החברתי, ההתמחות הכלכלית וסוגי התעסוקה! נתונים אלה הושוו עם אלה של החברה העירונית. המחקר המודרני מתעניין כאמור 'ברוב הדומם' ובמגזרים שאינם נזכרים בתעודות, והמחקר המשווה של החברה העירונית והכפרית ברחבי הארץ אכן הרחיב מאוד את יריעת הדיון וכלל בו חוגים שעד כה לא נכללו בו. הקושי העיקרי העומד בפני המחקר הוא בעיית הנוודים, משום שאין הם משאירים שרידים שארכאולוגים יכולים להתחקות אחריהם, ובנושא זה עדיין רב הנסתר על הנגלה. 8. המחקר הגאוגרפי־ההיסטורי לצד המחקר הארכאולוגי יש להזכיר גם את המחקר הגאוגרפי־ההיסטורי, המשלב את חקר הארכאולוגיה וההיסטוריה עם ידיעת הארץ. בתחום זה יש יתרון בולט למי שחי בארץ ומכיר מקרוב את נופיה ואת אתריה, ולכן טבעי היה שימשוך חוקרים מישראל. את היסודות למחקר הגאוגרפי־ההיסטורי הניחו חוקרים מאומות העולם שפעלו בארץ שנים רבות לפני הקמת מדינת ישראל. הם הכירו מקרוב את הארץ על חבליה השונים, ולא רק זיהו נכונה אתרים קדומים רבים אלא גם קבעו את העקרונות המתודולוגיים של המחקר על היבטיו הפילולוגיים, הטריטוריאליים והארכאולוגיים. לאחר קום המדינה הרחיבו חוקרים מישראל את יריעת המחקר, ובאמצעות סיורים והעמקת ההיכרות עם הארץ על חבליה ונופיה גילו אתרים רבים שלא היו ידועים קודם לכן, זיהו את התקופות שבהן היו מיושבים והגדילו מאוד את רשימת האתרים מן המקורות המזוהים בשטח. בהקשר זה חשוב להזכיר את ההתקדמות הרבה שחלה בתארוך כלי החרם, בעקבות הופעת כלי חרס מתקופות שונות בשכבות מתוארכות היטב בחפירות רבות. העמקת הידע בתאריכם של כלי החרס אפשרה לדייק יותר בקביעת התאריך של חרסים שנאספו בסקרים, וכך ניתן היה לקבוע ביתר ביטחון את הזמן שבו התקיים יישוב באתרים שנתגלו בסקרים ובחפירות. הזיהוי של אתרים רבים הנזכרים במקורות אפשר לנסות לזהות בשטח את מערכות הגבול השונות המתוארות במקרא ואת מערך ערי הממלכה שהתקיימו בכנען קודם לכן. ואולם הדיון במערכות הגבול המקראיות אינו פשוט כלל וכלל, שהרי הוא מחייב לקבוע תחילה את תאריכן ובהתאם לכך לחפש אתרים שהתקיימו באותו הזמן. כך, לדוגמה, ניתן לשאול אם מערכת נחלות השבטים ביהושע יג-יט משקפת את תקופת ההתנחלות, את תקופת הממלכה המאוחדת, או אולי את המאה השביעית לפני סה"נ? האם רשימת הערים המופיעה בפרקים</page><page sequence="21">[21] חקר תקופת המקרא 37 אלה היא בת זמנה של מערכת הנחלות או מאוחרת לה? האם מערכת מחוזות שלמה משקפת את המאה העשירית לפני סה"נ או שמא תקופה מאוחרת יותר? לא זה המקום לדון בשאלות אלה, אבל יש להדגיש שחוקרים שונים - מהם הפועלים בישראל - התעלמו לעתים מן הקשיים הכרוכים בתארוך הרשימות הללו וייחסו אותן לתקופות שאליהן הן מיוחסות בהיסטוריוגרפיה המקראית. וכבר ציינתי שכל דיון בטקסט המקראי מחייב גישה זהירה ומושכלת, שבלעדיה יכול החוקר להגיע למסקנות שדבר אין להן עם המציאות הטריטוריאלית־ ההיסטורית הנדונה. יש לזכור כי עד קום המדינה כמעט לא היו חוקרים מישראל מעורבים במחקר הארכאולוגי של התקופות הקדומות וכל היסודות של המחקר נבנו בידי חוקרים מאומות העולם. גם פיתוחן של שיטות חפירה חדשות נעשה מחוץ לארץ ישראל, וארכאולוגים מישראל, שהחלו לחפור באתרים קדומים, אימצו בהדרגה את השיטות הללו ואף שכללו אותן במידה ניכרת. אכן, במרוצת השנים הלך וגדל חלקם של ארכאולוגים מישראל בחפירות ובסקרים שנערכו ברחבי הארץ. הסיבות לכך ידועות היטב: הקמת שורה של מוסדות ישראליים שתפקידם להגן ולשמור על האתרים ועל הממצאים שנתגלו בהם, לארגן חפירות ולהוציא אותן אל הפועל, לקדם את המחקר האקדמי של הארכאולוגיה ולפרסם את ממצאי החפירות, וכן להפיץ את בשורת הארכאולוגיה בקרב הציבור הרחב בישראל. פעילות זו עלתה בקנה אחד עם מגמתה של מדינת ישראל לחזק את שורשיה בארץ על ידי חשיפת העבר הקדום של עם ישראל ולהפיץ בקרב הציבור הרחב את בשורת העבר ההולך ונחשף. ספרות רבה נכתבה בנושאים אלה ואין צורך להרחיב על כך את הדיון. לענייננו חשובה העובדה שישראל הפכה בהדרגה לגורם המרכזי בחקר הארכאולוגיה והגאוגרפיה ההיסטורית של ארץ ישראל בתקופת המקרא, וארכאולוגים והיסטוריונים מישראל מובילים כיום את המחקר בשני תחומים אלה. ג. החיבורים ההיסטוריוגרפיים המרכזיים שנכתבו בישראל במסגרת מאמר זה לא ניתן להציג את עשרות (ואולי מאות) הספרים ואין ספור המאמרים שכתבו חוקרים מישראל בכל הנושאים העומדים כיום על הפרק. ואולם פטור בלא כלום אי אפשר. אסתפק אפוא בהצגת שישה מן המפעלים ההיסטוריוגרפיים המרכזיים שנכתבו בישראל במרוצת שישים שנות המדינה ואנסה לעמוד בקצרה על תרומתם למחקר בעת שהתפרסמו ועל מעמדם במחקר כיום. (1) המפעל ההיסטוריוגרפי הבולט והמורכב ביותר שנכתב מאז קום המדינה הוא האנציקלופדיה המקראית בהוצאת מוסד ביאליק.23 היזמה להוצאת האנציקלופדיה עלתה כבר בשנת 1942, וכעבור שנתיים נקבעה מתכונת הספר ורשימת הערכים שייכללו בו והמפעל יצא לדרך. בשל הנסיבות החיצוניות(מלחמת השחרור והקמת המדינה) התפרסם הכרך הראשון רק בשנת תש''י. בתכנית המקורית הועמד מספר הערכים על ששת אלפים ושבע מאות בקירוב, ואלה היו אמורים להתפרסם בחמישה כרכים תוך חמש שנים מאז צאת הכרך הראשון. 23 אנציקלופדיה מקראית, א-ח, ירושלים תש"י-תשמ"ב.</page><page sequence="22">38 נדב נאמן [22] בפועל חלפו שלושים ושתיים שנה עד סיום המפעל, ובשנת תשמ"ב התפרסם הכרך השמיני והאחרון. מאות חוקרים, ובהם רוב חוקרי המקרא ועולמו שפעלו בארץ, ולצדם גם חוקרים רבים היושבים מעבר לים, נטלו חלק בכתיבת האנציקלופדיה. במהלך השנים הרבות שחלפו מאז תחילת המפעל חלו תמורות רבות בחקר המקרא ועולמו, והדבר ניכר בהשוואה בין הכרכים הישנים לחדשים. אין ספק שלא מעט ערכים התיישנו, אבל לצדם ישנה שורה ארוכה של ערכים שלא נס ליחם גם כיום. ההתבוננות כיום על המפעל, הן לפרטיו הן בשלמותו, מקץ עשרים וחמש שנים להשלמתו, מאירה אותו באור יקרות. לא רק שזוהי האנציקלופדיה המקראית המקיפה והטובה ביותר שנכתבה עד כה ומשמשת נקודת מוצא נוחה לדיון ברבים מן הערכים הכלולים בה, אלא שמפעל בהיקף כזה, המתמקד במקרא ובעולמו ושותפים לו כותבים כה רבים, לא נעשה בארץ מאז ועד היום. (2) בשנת תשט"ז התפרסם כרך גדול ממדים שנשא את השם 'ספר ירושלים' בהוצאת מוסד ביאליק ודביר.24 חלקו הראשון של הספר הוקדש ל'תנאי הטבע' של העיר (גאוגרפיה, טופוגרפיה, גאולוגיה, אקלים, צמחייה ובעלי החיים), חלקו השני עסק בירושלים מראשיתה ועד חורבן הבית הראשון, וחלקו השלישי בירושלים בימי הבית השני. הספר נכתב בעשור הראשון לקום המדינה ומיטב החוקרים שהיו אז בארץ חברו יחדיו כדי לכתוב אותו. התחושה המשכרת של העצמאות שהושגה זה מקרוב, של השלטון בארץ האבות ושל ההיכרות הבלתי אמצעית עם ירושלים עוברת כחוט השני ברבים מפרקי הספר ומוצאת ביטוי בדברי הפתיחה לספר (עמי ט): המהפכה הרוחנית הגדולה, המציינת את המאה האחרונה בתולדות ישראל, לא פסחה גם על המושג 'ירושלים'. תנועת החידוש הלאומית שמה לה למטרה להפוך את עם ישראל מקיבוץ הפורח באוויר לאומה המושרשת באדמתה. בחידוש הסינתיזה הלאומית־הרוחנית על־פי דוגמת ימי החשמונאים חזרה עיר הקודש והחזון ולבשה דמותה של עיר ממשית. הדור החדש שקם בארץ־ישראל הרגיש בה שוב את עיר המציאות והממש, עיר עצים ואבנים, עיר ארצית, עיר הגבעות והגיאיות, עיר של בתים ואוכלוסין, עיר כלכלה, עיר חומות ובתי־יראה. בקפיצת המרחק שבין העבר ובין ההווה עלו וקמו לעיני דור התחייה העברית שרידי העבר הנראים לעין, שמעל פני אדמת ירושלים, ושרידים הטמונים עדיין בקרקע. המחקר הארכיאולוגי־ ההיסטורי, הגיאולוגי והבוטאני הגבירו את זיקת העם אל העיר, עד שבשעת הכושר חזרה ונעשתה לפחות מקצתה לבירת ישראל המחודשת. אם לשפוט את הספר על רקע הזמן שבו נכתב, ובוודאי על רקע הספרות על ירושלים שנתפרסמה עד אז בעברית, יש לראות בפרסומו הישג מדעי מן המעלה הראשונה. ואולם, התמורות הרבות שחלו בהיקף הידע ובכלי המחקר בשנים שחלפו מאז פרסום ספר ירושלים הראשון חייבו לעדכן אותו. סדרה חדשה של 'ספרי ירושלים' שיזם יד יצחק בן־צבי באה 24 מיכאל אבי־ יונה (עורך), ספר ירושלים - טבעה, תולדותיה והתפתחותה של ירושלים מקדמת תא ועד לזמננו, כרך ראשון: תנאי הטבע ותולדות העיר מראשיתה ועד חורבן הבית השני, ירושלים ותל־אביב תשט"ז.</page><page sequence="23">[23] חקר תקופת המקרא 39 למלא אחר החסר, ובשנת תש"ס התפרסם הכרך על תקופת המקרא.25 הספר החדש משקף את התגליות ואת מצב המחקר העכשווי של העיר, ותרומתו היא קודם כול בהצגת הממצא הארכאולוגי הרב שנוסף במרוצת השנים, ממצא שבעקבותיו הובנו טוב יותר התנודות בין תקופות הגאות והשפל בתולדות העיר. ואולם הפרקים ההיסטוריים העוסקים בירושלים במחצית השנייה של האלף השני לפני סה"נ ובימי הבית הראשון אינם משקפים במידה מספקת את התמורות שחלו בחקר תולדות עם ישראל מאז שנות השבעים של המאה העשרים ואילך. לעומת הספר הקודם, שבצדק נקשרו לו שבחים רבים, קשה לגמור את ההלל על הספר שנתחבר רק לפני שנים מעטות, משום שאינו קשוב במידה מספקת להתפתחות שחלה במחקר ההיסטורי בדור האחרון ולמה שמשתמע ממנה לגבי שחזור תולדות העיר. (3) מפעל שזכה ל'חיי מדף' קצרים, אף שלקחו בו חלק טובי החוקרים שחיו בארץ והוא בא למלא חלל שהיה קיים בהיסטוריוגרפיה של תקופת המקרא, הוא הסדרה 'ההיסטוריה של עם ישראל' בהוצאת מסדה.26 ארבעת הכרכים בסדרה הדנים בעת העתיקה באו להציג תמונה שלמה ככל האפשר של מכלול הנושאים הקשורים לתולדות עם ישראל מראשיתו ועד סוף התקופה הפרסית. הכרך הראשון ('ראשית - בשחר הציביליזציה') הוא מעין מבוא רחב, העוסק בנתונים הטבעיים, בעמים, בלשונות ובעמי המזרח הקדום, ואינו עוסק בתולדות עם ישראל. הכרך השני יצא לאור בשנת תשכ"ז תחת הכותרת 'האבות והשופטים - דברי ימי ישראל מראשיתם עד כינון המלוכה'. הכרך השלישי התפרסם בשנת תשמ"ב בשני חלקים: 'ימי המלוכה - היסטוריה מדינית' ו'ימי המלוכה - תרבות וחברה'. הכרך הרביעי, 'שיבת ציון - ימי שלטון פרם', התפרסם בשנת תשמ"ג. שלושת הכרכים הראשונים תורגמו לאנגלית ואילו הכרך הדן בתקופה הפרסית, שהוא טוב לאין שיעור משני הכרכים האחרים העוסקים בתולדות עם ישראל, לא תורגם ונשאר נחלתם של חוקרים יודעי עברית בלבד. הכרכים הדנים בתולדות עם ישראל מראשיתו ועד לחורבן הבית הראשון מעוררים אי נחת, מכיוון שנכתבו מנקודת מבט שמרנית מאוד, תוך התעלמות מן התפיסות החדשות שחלחלו באותן שנים לספרות המחקר. הצגת החומר חופפת לרצף התיאור כפי שהוא מופיע במקרא, ופרשיות שהועלו על הכתב במועד מאוחר מאוד משמשות, בלי כל ביקורת, כדי לתאר את ההיסטוריה, החברה, המשטר, הדת והפולחן, המשפט וחיי הרוח בעם ישראל בתקופה שאליה הם מיוחסים. ההיסטוריה של תקופת המקרא כפי שהיא מוצגת בכרך השני והשלישי היא במידה רבה פרפרזה על מה שמסופר בהיסטוריוגרפיה המקראית. מאכזב במיוחד הכרך הדן בתקופת המלוכה, שהתפרסם בשנת תשמ"ב, בעיצומן של התמורות הגדולות בהבנת מגבלותיה של ההיסטוריוגרפיה המקראית כמקור היסטורי. לתמורות אלה אין שום הד בספר, וכך נושאים כמו ההיסטוריה, החברה, האידאולוגיה והתפתחות הדת והפולחן מתוארים בו באופן שאינו שונה בעיקרו מדרך הופעתם במקרא. אף בולט בכרך זה השימוש הלא ביקורתי שנעשה בספר דברי הימים כדי לתאר באמצעותו את ההיסטוריה של ממלכות ישראל ויהודה בימי 25 שמואל אחיטוב ועמיחי מזר (עורכים), ספר ירושלים - תקופת המלוכה, ירושלים תש''ס. 26 בנימין מזר (עורך), ההיסטוריה של עם ישראל - סדרה ראשונה: הזמן העתיק, א-ה, ירושלים תשכ"ו-תשמ"ג.</page><page sequence="24">40 נדב נאמן [24] הבית הראשון. בשל כל אלה התיישנה הסדרה תוך שנים לא רבות ומרבית הפרקים המופיעים בה אינם יכולים לשמש כיום להוראה או למחקר. אינני בא לטעון שכל הפרקים בכרך השני והשלישי אינם ראויים לעיון. להפך, ישנם פרקים לא מעטים שהדיון בהם נשען במידה רבה על תעודות חיצוניות או על ממצא ארכאולוגי והיו יפים לשעתם, אלא שהתיישנו, במעט או בהרבה, עקב התגליות החדשות. דא עקא שרוב הפרקים בשני הכרכים נשענים בראש וראשונה על הטקסט המקראי, והעיון בהם מלמד על האופי השמרני של מחקר ההיסטוריוגרפיה המקראית בישראל בדור הראשון שלאחר קום המדינה ועל חוסר הפתיחות לתמורות שהתחוללו אז במחקר. (4) אחד המפעלים ההיסטוריוגרפיים החשובים ביותר שיצאו לפועל בארץ הוא 'האנציקלופדיה לחפירות ארכיאולוגיות בארץ ישראל', שיזמה החברה לחקירת ארץ ישראל ועתיקותיה. ההחלטה לפרסם אנציקלופדיה שתסכם את תוצאות החפירות הארכאולוגיות שנערכו משני עברי הירדן ותגיש אותן לקהל הרחב התקבלה בראשית שנות השישים, ובשנת תש"ל התפרסמה המהדורה העברית של האנציקלופדיה בשני כרכים (המהדורה האנגלית, שכללה ארבעה כרכים, התפרסמה בשנים 1978-1975).27 בכתיבת האנציקלופדיה נקבע העיקרון שכל ערך ייכתב בידי חופר האתר, ואם הדבר לא ניתן, אזי בידי חוקר המכיר מקרוב את ממצאי החפירה. באופן זה נכתבו כל הערכים בידי חוקרים המכירים מקרוב את האתרים המוצגים באנציקלופדיה. לאור התנופה של המחקר הארכאולוגי בשנים שלאחר מכן הוחלט להוציא לאור מהדורה שנייה, והיא נקראה 'האנציקלופדיה החדשה לחפירות ארכיאולוגיות בארץ ישראל'. המהדורה החדשה הופיעה בשנת תשנ"ב בארבעה כרכים, ונוספו בה ערכים חדשים רבים ועדכון, לעתים חלקי, של הערכים הישנים(המהדורה האנגלית התפרסמה בשנת 1993).28 גם כאן נקבע הכלל שכל חופר יציג את חפירתו, ובערכים שחפירתם נתחדשה, נשמר לעתים הטקסט של החופר הראשון ונוסף לו המידע שעלה בחפירה החדשה. בשנת תשס"ח התפרסם כרך נוסף (באנגלית בלבד), שבו מוצגות כל החפירות שנערכו עד למועד זה,29 וכך עומד כיום לרשותם של שוחרי חקר הארץ וקדמוניותיה חיבור מלא ומעודכן על החפירות שנערכו עד כה בישראל ובעבר הירדן. אין ספק שהאנציקלופדיה לחפירות ארכאולוגיות, שנכתבה בידי ארכאולוגים בני סמכא ועודכנה בשתי מהדורות מאוחרות, היא הטובה ביותר הקיימת כיום. היא מציגה בפני הקורא את הישגי המחקר הארכאולוגי, והסקירות המפורטות והביבליוגרפיה משמשות נקודת מוצא טובה לכל מי שרוצה להעמיק לחקור בכל אחד ואחד מן האתרים הרבים הנזכרים בה. פניה של האנציקלופדיה מופנים הן לציבור בארץ הן לקהילייה הבינלאומית שמעבר לים, ובאיכותה בנימין מזר (עורך), האנציקלופדיה לחפירות ארכיאולוגיות בארץ ישראל, א-ב, ירושלים תשל"א. אפרים שטרן(עורך), האנציקלופדיה החדשה לחפירות ארכיאולוגיות בארץ ישראל, א-ד, ירושלים Ephraim Stern (éd.), The New Encyclopedia of Archaeological Excavations in the ;1992 Holy Land, 1-4, Jerusalem 1993 Ephraim Stern (ed.), The New Encyclopedia of Archaeological Excavations in the Holy Land, 5, Jerusalem 2008</page><page sequence="25">[25] חקר תקופת המקרא 41 המדעית כמו גם בפרסומה בעברית ובאנגלית היא יכולה לשמש מופת למפעל מדעי שנעשה בארץ. (5) בעקבות החפירות הארכאולוגיות והסקרים שנערכו ברחבי הארץ, בייחוד בחבלי ההר משני עברי הירדן, וההכרה במגבלותיו של המקרא כמקור לחקר העבר הקדום של עם ישראל, נתעורר צורך לעדכן את הספרות שעסקה בשלב המעבר שבין תקופת הברונזה המאוחרת לראשית כינונו של מוסד המלוכה בישראל. כדי למלא חלל זה נכתב הספר 'מנוודות למלוכה - היבטים ארכיאולוגיים והיסטוריים על ראשית המלוכה/ בהוצאת יד יצחק בךצבי והחברה לחקירת ארץ ישראל ועתיקותיה. המהדורה העברית של הספר התפרסמה בשנת תש"ן והמהדורה האנגלית בשנת 30.1994 את הפרקים הארכאולוגיים בספר כתבו עורכי הסקרים הארכאולוגיים, וכל אחד ואחד מהם דן באזור ששבו עבד. באופן זה הוצגו לראשונה תוצאות החפירות והסקרים החדשים שנערכו בגליל העליון והתחתון, בהר מנשה, בארץ אפרים, בסביבות ירושלים, בהר יהודה, בבקעת באר שבע, וכן במואב ממזרח לירדן. הספר כולל גם דיונים היסטוריים מפורטים על שלב המעבר מתקופת הברונזה המאוחרת לתקופת ההתנחלות, על מסורת הכיבוש המקראית, על גויי הים והתנחלותם בחבל החוף ומאבקם עם תושבי חבל ההר, ועל כינונו של מוסד המלוכה בישראל. בספר באו לידי ביטוי, לראשונה בהיסטוריוגרפיה שנכתבה בארץ, הגישות החדשות של המחקר הארכאולוגי, השמות דגש על התהליכים היישוביים באזורי הארץ השונים ועל התהליכים החברתיים בהקשרם הסביבתי. צירופם יחד של חבלי ההר, הפריפריה בדרום, העמקים וחבל החוף הציג בפני הקורא תמונה מפורטת ומעודכנת של שלב המעבר מתקופת הברונזה המאוחרת לתקופת הברזל א' בכל רחבי הארץ. אף יש בספר ביטוי, אמנם חלקי בלבד, לגישה הספרותית־הביקורתית לטקסט המקראי שהתפתחה במחקר, כולל עיון זהיר וביקורתי בטקסט וניסיון לשלבו בתמונה העולה מחקר המקורות החיצוניים ומן הממצא הארכאולוגי. הספר, שהתפרסם בעברית ובאנגלית, זכה לתפוצה רחבה ויכול לשמש מופת למחקר ביןיתחומי, שהעדויות ממקורות ספרותיים וארכאולוגיים מצטרפות בו לתמונה כוללת חדשה של שלבי הבראשית בתולדות עם ישראל. (6) כדוגמה אחרונה למפעל היסטוריוגרפי הנכתב בישראל בחרתי בסדרת הפירושים מקרא לישראל, ההולכת ומתפרסמת בהוצאת עם עובד וי"ל מאגנס. אין זו סדרת הפירושים הראשונה שהתפרסמה בארץ, וקדמו לה הסדרות תנ"ך קאסוטו בהוצאת יבנה, דעת מקרא בהוצאת מוסד הרב קוק ואנציקלופדיה עולם התנ"ך בהוצאת רביבים. ואולם, להבדיל מקודמותיה, מקרא לישראל היא סדרת הפירושים הראשונה הנכתבת לפי הסטנדרטים המקובלים בפירושים מדעיים למקרא. הסדרה החלה להופיע בשנת תש"ן ועד כה התפרסמו פירושים לספרים יהושע, שופטים, שמואל, דויטרו־ישעיה(פרקים מ-סו), ירמיה, יחזקאל, יואל, עמוס, עובדיה, יונה, נחום, חבקוק, צפניה, שיר השירים, רות ואסתר. הסדרה עדיין רחוקה מהשלמה, והפירושים למרבית הספרים, ובהם אלה הקשים לפירוש, עדיין צריכים להיכתב. 30 נדב נאמן וישראל פינקלשטיין (עורכים), מנוודות למלוכה: היבטים ארכיאולוגיים והיסטוריים על ראשית ישראל, ירושלים 1990.</page><page sequence="26">42 נדב נאמן [26] סדרת מקרא לישראל, בדומה לסדרות הפירושים הרבות שהתפרסמו עד כה בלועזית, נכתבת בתבנית שנקבעה מתחילה. הצהרת הכוונות של העורכים, המופיעה בפתח כל אחד ואחד מן הספרים, היא יומרנית במקצת וספק אם ניתנת לביצוע. ואכן, בפועל כתב כל אחד מן המחברים את פירושו בהתאם להתעניינותו ולכישוריו. כל ספר נפתח במבוא רחב, המציג בפירוט את מכלול הבעיות המיוחדות לו, ובסיום המבוא מופיעה ביבליוגרפיה מעודכנת. לאחר מכן מופיע פירוש מפורט לכל אחד מפרקי הספר. הפירוש עוסק בדרך כלל רק 'בביקורת הנמוכה' ונמנע מלעסוק 'בביקורת הגבוהה/ זו שדנה בשלבי חיבורו של הספר ובמגמות המשתקפות בכל אחד משלבים אלה. מאז ראשית מחקר המקרא המודרני התפרסמו סדרות רבות של פירושים מדעיים, כל סדרה והתבנית המיוחדת שקבעו לה עורכיה. אין בנמצא סדרת פירושים המקיפה את כל המכלול הרחב של הנושאים שחקר המקרא עוסק בהם כיום, ומי שעוסק בסוגיה מסוימת עושה שימוש במספר פירושים, שכן רק צירופם יחד מציג את הנושא המבוקש מכל צדדיו. הסדרה החדשה מצטרפת לאחיותיה הוותיקות הרבות שנכתבו במרוצת השנים ויש לקוות שתלך ותתרחב ובסופו של דבר תכלול את כל ספרי המקרא. כך יעמוד כלי רב ערך לכל העוסקים בלימוד ובמחקר של המקרא ועולמו. ד. סיכום לא קל למצוא קו היכר 'ישראלי' ייחודי במסגרת התמורות הרבות שהתחוללו במחקר תולדות עם ישראל בדורות האחרונים, למעט אולי בתחום הסקר והמחקר של הארכאולוגיה האזורית. חוקרים מישראל היו שותפים בעבר - ושותפים גם כיום - למחקר הנערך בתחומים רבים של תולדות עם ישראל, תרמו תרומות חשובות לבירורן של סוגיות שונות ונמצאים כיום בחזית המחקר בנושאים העומדים על הפרק. ואולם תרומות אלה קשורות לפעולתם במערכת שהיא בינלאומית בכל מהותה, ואין הן נובעות מהיותם חוקרים הפועלים במסגרת האקדמיה הישראלית. קו היכר בולט של המחקר הישראלי הוא השמרנות, שאפיינה מאוד את הדור הראשון שלאחר קום המדינה וגם כיום היא נחלת חוגים רחבים, חילוניים ודתיים כאחד. אמנם, ההבחנה המפורסמת של אחד העם בין אמת ארכאולוגית לאמת היסטורית, ולפיה אין האמת 'המדעית' קובעת אלא זו שהופנמה בהכרתו של העם ועיצבה את עולמו ואת דרכו, נתקבלה לכאורה על דעת כל העוסקים במחקר. ואולם, בפועל, התוצאות של 'האמת הארכאולוגית' נתפסו בעיני רבים במערערות הן על המסורת היהודית הן על זכותו של עם ישראל על ארצו. לשם המחשת דברי אזכיר שתוצאות המחקר הארכאולוגי החדש נראו כה מאיימות בעיני חוקר מן המחנה הציוני־האורתודוקסי עד שכינה אותו 'פוסט־מקראי ופוסט־ציוני'.31 ואילו חוקר השייך 31 אוריאל סימון, 'ארכאולוגיה פוסט־מקראית ופוסט ציונית/ הפולמוס על האמת ההיסטורית במקרא, בעריכת ישראל ל' לוין ועמיחי מזר, ירושלים תשס"ב, עמי 140-135.</page><page sequence="27">[27] חקר תקופת המקרא 43 לאסכולה שניתן לכנותה 'פונדמנטליסטית חילונית' כינה את החוקרים הביקורתיים בישראל בכינוי הגנאי 'מכחישי התנ"ך/32 מחקר ההיסטוריוגרפיה המקראית, המחייב מידה רבה של מודעות למגבלותיו של הטקסט המקראי כמקור היסטורי ופתיחות למסקנות שתדיר אינן מאששות את התמונה ההיסטורית המוצגת במקרא, לא הלם את המגמה היהודית־הציונית שהנחתה במידה רבה את המחקר האקדמי בישראל. מסיבה זו אומצו בארץ הישגי המחקר לאט ובהדרגה ורק בידי מקצת החוקרים הפועלים בה. נותר רק לקוות שבעשור השביעי למדינה תגבר בארץ הפתיחות לגישות החדשות שהתבססו במחקר בדור האחרון, ופתיחות זו תביא חוקרים להכרה שהשותפות במחקר הבידלאומי מחייבת גם הכרה במסקנות שצמחו והתבססו בו לגבי האפשרויות והמגבלות של הטקסט המקראי כמקור לחקר תולדות עם ישראל בימי קדם. 32 אדם זרטל, עם נולד - המזבח בהר עיבל וראשית ישראל, תל אביב 2000.</page></plain_text>