<plain_text><page sequence="1">CONSIDERAZIONI STORICHE SUL POPOLAMENTO DEL SAHARA ANTICO di Vittorio Morabito (*) Sommario: 1. Motivazioni; 2. I periodi del paleolitico sahariano; 3. Prime manifesta- zioni umane; 4. La rivoluzione ateriana; 5. I gruppi umani del neolitico; 6. Dina- mica del popolamento secondo le pitture e le incisioni rupestri; 7. I pastori; 8. Cenni sul significato delle rappresentazioni rupestri; 9. Il neolitico mauritanico; 10. La strada dei carri attraverso i Teda, i Mauri, i Garamanti e i Tuareg; 11. La epoca dei cavalieri e il popolamento di Tichitt-Walata, Adrar mauritanico, Fezzan e Tassili e Touat-Gourara; 12. Il controllo tra sudanesi e sahariani; 13. Conclusioni. 1. L'idea comunemente associata al Sahara è quella di luogo de- sertico, accessibile agli uomini solo con gravi rischi. Questa visione risale a Erodoto che nel V sec. a.C, nelle sue Historie, per primo de- scrive il più grande deserto della terra così come noi lo possiamo vedere adesso. Contrariamente al suo nome unico, il Sahara racchiude tre zone diverse, dall'Atlantico al Mar Rosso, e delle sabbie e dune lasciano il posto ad altipiani e montagne, mentre le depressioni delle valli e dei solchi dei fiumi rendono contrastato il suo territorio. Questo aspetto della vita del Sahara è recente: è cominciato nel secondo millennio a.C. Precedentemente, per circa 5000 anni, il Sahara ha conosciuto un grande intermezzo umido, popolato da fauna, flora e uomini, contra- riamente alle leggende che lo consideravano un mare prosciugato in- capace d'ospitare essere viventi. La grande avventura che il deserto ha vissuto approssimativamente verso il 7000 e il 2000 a.C, si è potuta osservare con chiarezza nel- (*) Laureato in Scienze politiche all'Università cattolica di Milano con una ricerca in etnologia e antropologia culturale. Ha seguito dei corsi di perfezionamento a Parigi nella Facoltà di diritto ed economia e nell'Ecole des langues orientales. Ha svolto mis- sioni di studio nel Mali nel 1971 e nel 1975 ed attualmente s'interessa ad una ricerca storica nell'Africa occidentale.</page><page sequence="2">208 VITTORIO MORABITO l'esposizione « Le Sahara avant le désert » organizzata a Parigi dal Museo di storia naturale, dal maggio al novembre 1974 (*). Il modo con cui è stata concepita l'esposizione non è meno importante del suo contenuto. Una vasta sala è stata divisa in scomparti che illustrano progressivamente la cronologia, il clima, la geologia, la flora e i pollini, la fauna preistorici e gli aspetti attuali del deserto. La ricostruzione al naturale di tre rifugi dove vivevano gli animali sahariani in ambiente lacustre, arboreo e di savana, ha aggiunto un elemento di composizione realistica che colpiva l'immaginazione. La parte dedicata all'uomo neoli- tico è stata tra le più importanti per i resti fossili umani visibili, tra i quali Assetar. Le pitture e le incisioni rupestri si trovavano in larghi pan- nelli fotografici e in una seguenza di diapositive commentate da un te- sto conciso ed esatto. L'esattezza ha dominato anche nella presentazio- ne dei pezzi archeologici, come ha dominato nei pannelli, nelle ricostru- zioni storiche, nelle fotografie, non nuocendo alla frequenza di parecchie migliaia di visitatori, un numero non sperato dagli organizzatori. Per quanto ci riguarda, prendendo lo spunto dall'esposizione, ci limiteremo ad esporre le vicende dell'insediamento umano in questo angolo remoto dell'Africa. Manifestazioni del genere, infatti, permet- tono una diligente riunificazione dei recenti studi specialistici d'archeo- logia, paleología e scienze affini (2). Il ritardo scientifico nello scoprire il Sahara non stupisce se si pensa che anche per il resto dell'Africa, più facilmente accessibile, un buon numero d'idee tennero testa fino al 1940 su ciò che riguardava la storia dell'Africa e a più forte ragione per il Sahara e la sua prei- storia. Non conoscendosi, era facile dire che la storia non esistesse; tut- t'al più, riferendosi agli autori arabi che con più abbondanza dei greci e dei latini, danno informazioni sull'Africa occidentale e sul Sahara, si è potuto identificare il fiorire e il fermentare di organizzazioni sta- tali africane con le conquiste dei berberi almoravidi o degli arabi stes- si (3). Quando non vi è stato il discredito per le tradizioni storiche orali, ritenute a priori costruzioni fantastiche, si poteva far derivare da migrazioni giudeo-siriane l'origine dei capi africani sulla base di sem- (1) Le Sahara avant le désert, Parigi 1974, p. 52 (Catalogo dell'esposizione). Per tale avvenimento è uscita la pubblicazione: H. J. Hugot, Le Sahara avant le désert, Parigi, Hespérides, 1974, pp. 348. (2) Questa esposizione ricorda quella memorabile sui freschi del Sahara organizzata da Henri Lhote al rientro dalla sua esplorazione nel 1958. (3) Per rendersene conto si consulti V Enciclopedia Italiana Treccani alle voci: « Africa », « Africa occidentale » (storia).</page><page sequence="3">POPOLAMENTO DEL SAHARA ANTICO 209 piici tracce di lontane migrazioni trasmesse verbalmente, come si può vedere nel Delafosse che pure è il battistrada delle ricerche africani- stiche per l'Africa occidentale (4). Ki-Zerbo, in una recente pubblicazione, ha fatto un riepilogo di queste idee. La più frequente è che gli africani « non hanno avuto sto- ria ». Nel continente nero, gli egiziani e i caucasoidi e i popoli dell' Afri- ca settentrionale, hanno partecipato alla storia universale. Gli africani non avrebbero portato nulla all'umanità, mentre gli arabi e la cultura cosiddetta camitica, sono riempiti di tutto. Quando le contraddizioni nelle ricerche biologiche, linguistiche o culturali hanno impedito un si- stema rigido di classificazione per qualche caratteristica anomala tro- vata in una popolazione, si sono creati i tipi « protocamita » « medio- camita », usciti dal « gruppo superiore » camita. L'immobilità così de- sunta rifletterebbe l'incapacità degli africani e preclude l'idea che le complesse società africane abbiano avuto uno sviluppo, degli adatta- menti e dei continui incontri. Da notare che coloro che si sono prestati, poco o molto, più o meno inconsciamente, in qualche modo a questa analisi non sono i meno importanti nell'Olimpo scientifico degli afri- canisti: S. Trimingham, H. Alimen, Cornevin, Paulme, Sik, C.A. Julien, Seligman, ed anche Hegel. Ed è da sperare che questa lista non si al- lunghi più (5). Il processo storico di dislocamento progressivo degli stati africani, dal nord del Sahara al sud, a causa della poca conoscenza del passato del deserto, semplificando, unificando ed eliminando parecchie migliaia di anni, veniva attribuito all'incapacità degli africani neri ad avere criteri di dominio politico ed ad avere un substrato culturale idoneo a man- tenere le istituzioni politiche che formano una nazione. Si trovava, alla presunta incapacità, una continuità artificiale per parecchie migliaia di (4) M. Delafosse, Haut-Sénégal-Niger, Parigi 1972 (ristampa delPed. del 1912 presso Maisonneuve et Larose), nel vol. lap. 184 per i mauri, p. 207 e sgg. per i peul, p. 255 per i mande; nel vol. 2 a p. 22 per lo stato del Gana. (5) Per H. Alimen, Préhistoire de l'Afrique, Parigi, N. Boubée, 1955, alle pp.496-7: « La profonda rivoluzione dell'economia umana che è il neolitico, apportando l'agricoltura e la domesticazione, non si segna veramente che nell'Africa settentrionale, la sola a dire il vero, che come l'Europa, sia assai facile a coltivare. In numerose porzioni d'Africa, le condizioni desertiche o tropicali sono state, per i primi coltivatori, un troppo grave han- dicap ... La cultura neolitica appare dunque come estranea al contingente, dove essa penetrò dal nord ». (Sottolineatura aggiunta). Per le altre citazioni si veda J. Ki-Zerbo, Histoire de l'Afrique noire, Parigi, Hatier, 1972, pp. 10-13. Anche C. Giglio, La preistoria del- l'Africa a sud del Sahara, in « Preistoria e vicino oriente antico », Torino, UTET, 1969, vol. I, pp. 145-224, non è immune da questa idea pur convenendo sul suo desiderio d'eliminare ogni valutazione.</page><page sequence="4">210 VITTORIO MORABITO anni. Uno sguardo sereno ed approfondito sul Sahara permette di ripren- dere queste idee e mettervi delle conoscenze più certe. La conoscenza dell'archeologia fa indispensabilmente parte di tutti i progetti di ricostruzione storica delle popolazioni senza scrittura. La cooperazione di differenti studiosi, soprattutto antropologo linguisti, archeologi e storici, permette di meglio chiarire il presente. L'archeolo- gia non vuole essere la scienza d'una cultura morta, specialmente in Africa, e neanche l'anticamera della storia. Attraverso essa, lo storico e l'etnologo possono meglio capire i sistemi delle società africane mo- derne, e dall'altra parte l'archeologo può meglio identificare il passato se ha dei riferimenti storici ed antropologici del presente. La paletno- logia può fare da ottima intermediaria. 2. Dopo la glaciazione villafranchiana di centinaia di milioni di anni fa, il Sahara è passato tre volte da terra a clima arido e secco a terra con clima umido e freddo, con tre fasi pluviali e altrettante aride. Ciò non ha escluso delle oscillazioni climatiche regionali. Le fasi saha- riane devono essere ancora meglio studiate per essere sincronizzate con le glaciazioni e le interglaciazioni europee (6). Ciò a partire dallo stadio quaternario della formazione geologica e dall'industria umana a tecno- logia paleolitica, circa due milioni d'anni fa, se si vuole fissare una data orientativa. Di questo periodo, nel Sahara, si trovano tre terrazze flu- viatili - antica, media, recente - per tre episodi climatici differenti che in vero non hanno cambiato molto l'orografia del Sahara, senza impedire, nondimeno, che i risultati di questi cambiamenti climatici siano spettacolari per gli esseri viventi. Recenti studi hanno messo in evidenza che la periodicizzazione geo- logica non è uguale per tutta l'Africa. Si ha difficoltà a sincronizzare le fasi pluviali al nord e al sud del Sahara e la periodicizzazione dell'Africa orientale (kagueriano, kamasiano, kanjeriano, gambliano) non si può più adattare all'Africa occidentale, contrariamente a quanto è stato fatto fino ad ora. Con le recenti ricerche le diversità si evidenziano riempien- do i periodi vuoti. Queste fasi geologiche sono importanti perché dalla loro successione si può stabilire il popolamento del territorio. Prendiamo lo spunto dagli studi fatti sul Sahara nord-occidentale (7) per tracciare un breve quadro. (6) H. Alimen, Préhistoire d'Afrique, Parigi, N. Boubée, nuova ed. 1966, pp. 182-3. (7) J. Chavaillon, Etude stratigrafique des formations quaternaires du Sahara nord- occidental (Colomb-Béchar à Reggane), Parigi, C.N.R.S., 1964, p. 397.</page><page sequence="5">POPOLAMENTO DEL SAHARA ANTICO 211 Nel Sahara nord-occidentale il primo ciclo pluviale è chiamato maz- zeriano e segue il pluviale villafranchiano o aidiano. Il mazzeriano è formato da un ciclo completo, il periodo arido post-aidiano e il periodo pluviale mazzeriano vero e proprio. Durante il pluviale mazzeriano si sono formati laghi sahariani e si sarebbe sviluppata la cultura delle pietre scheggiate. Al suo termine inizierebbe, con un lungo periodo ari- do, la prima fase umida post-pluviale (Qlh), la taurirziana, che avrebbe veicolato la cultura acheuleana e ateriana. Il quaternario medio che ha visto l'espansione ateriana è poco conosciuto, ma non sembrerebbe uni- tario. Infatti esso presenta la concatenazione d'una parte del taurirziano col secondo ciclo pluviale, chiamato ugarziano, la quale porta in que- st'ultimo una separazione in due termini. Questo pluviale sarebbe du- rato a lungo, con delle differenziazioni nello svolgimento. La trasgres- sione marina nel basso Sahara mauritanico, datata (8) a 40.000-30.000 anni a.C, si inserirebbe in questo periodo e sarebbe una conseguenza del cambiamento del clima freddo nel nostro emisfero che ha anche provocato una trasgressione nel Mediterraneo. In questo periodo la cul- tura del Nordafrica si stacca da quella del Sahara. Si ripete la forma- zione dei laghi e gli insediamenti umani si estendono. A El Ouath Saoura (Sud Algeria) vi era un lago prima di 30.000 anni a.C. Il se- guente periodo, l'arido post-ugarziano, dovrebbe porsi verso l'I 1.000 e il 10.000 a.C. Come ipotesi si porrebbe l'episodio arido post-ugarziano come il corrispondente dell'episodio caldo che interessò l'America e l'Europa. Esso segna l'inizio del terzo ciclo pluviale, il sauriano, che provocò nuovi insediamenti ateriani. Si potrebbero attribuire all'episo- dio pluviale sauriano le conchiglie trovate nell'Oued Irzezou (Sud Alge- ria) che portava l'acqua dell'Hoggar, edatate a 9630 ± 350 a.C, men- tre del 8480 ± 180 a.C. è il carbone sulle alghe diatomee solidificate di Izriten (Mauritania). In questo periodo si porrebbe l'espansione fram- mentaria della tecnica epipaleolitica. Dopo l'episodio secco post-sauriano della fase guiriana, si porrebbe l'inizio d'una grande fase umida, la se- conda (Q2h), che dal 7200 al 3600 a.C. circa, ha visto il pleistocene e il neolitico, e diverse manifestazioni di tecniche specializzate ma so- (8) Cfr. R. Mauny, Les siècles obscures de V Afrique noire, Parigi, Fayard, 1970. pp. 302-307; B. Fagan, Radiocarbon dates for sub-saharan Africa, in « Jour. Afr. Hist. », 1961, II, 1, pp. 137-139; 1965, VI, 1, pp. 107-116; 1966, VII, 3, pp. 495-506; 1967, VIII, 3, pp. 513-527; 1969, X, 1, pp. 149-169; F. Willet, A survey of recent results in the radio- carbon chronology of western and northern Africa, in « Jour. Afr. Hist. », 1971, XII, 3, pp. 339-370; G. Flicht, A survey of recent results in the radiocarbon chronology of nor- thern and western Africa, in « Jour. Afr. Hist. », 1973, XIV, 4, pp. 531-55.</page><page sequence="6">212 VITTORIO MORABITO prattutto ha visto una maggiore separazione dell'Africa sahariana e del Corno dall'Africa centrale e meridionale. Dal 2000 a.C. il Sahara comincia a inaridirsi ed a cambiare modo di vita. Questi periodi non escludono che le oscillazioni climatiche abbiano assicurato in una regione un clima differente (9). Durante i periodi pluviali e freschi, la temperatura si abbassa di alcuni gradi, 4 o 5, e le zone attualmente desertiche, si coprivano di grandi laghi. La vegetazione forestale scendeva verso i bassi piani di 600-900 metri e la flora mediterranea toccava i limiti del deserto. Suf- ficiente alimentazione trovavano i branchi di erbivori e i numerosi legni davano lo stimolo per essere adoperati. Il lago Ciad si estendeva smi- suratamente più all'est, arrivando a 1000 e 1200 km. di diametro. Nel- PAir vi era un particolare fiume a ciottoli di basalto e, tra l'Hoggar e il sud del Tassili, vi è ancora il Tafassasset, fiumi alluvionali che si ver- savano nel Tenere allagato. Durante i periodi secchi e aridi il Sahara si popolava per l'attrazione dei siti fertili, come le rive dei laghi e le montagne. Per le più difficili condizioni di vita, le tecniche subivano un arresto nell'espansione e si raffinavano nella funzionalità. I massicci di dune prendono posto fino al sud, alla Guinea e al lago Ciad. La fo- resta veniva per questo fatto ridotta. La presenza odierna di tubi silicosi, detti fulguriti, formati dalla solidificazione delle scariche elettriche dei fulmini sulla sabbia, fa pensare a dei violenti temporali in suoli d'in- sediamento, nel fondo delle dune, e a un clima che peggiorava (10). Il deserto del Fezzan fu il primo a manifestarsi. 3. Si può affermare che il Sahara è stato abitato sin dai tempi preistorici anche se non si sono trovati resti della cosiddetta cultura osteodontocheratica (utilizzazione d'osso, dente, corna) o di pitecan- tropi, sì copiosamente trovati nell'Africa sussahariana, da poter dire, senz'altro a ragione che l'Africa della savana ha conosciuto tutti i pro- cessi della ominazione meglio che altrove (") a partire dal terziario con (9) Questa distinzione è valida per il Sahara occidentale. Per le regioni centrale e orientale, si veda R. Furon, Le Sahara. Géologie, ressources minérales., Parigi, Payot, 1964, pp. 91-135 e 211-232. (10) P. QuEZEL, De l application de techniques palynologtques a un territoire dé- sertique. Paléoclimatologie du quaternaire récent au Sahara, in « Les changements de climat», Roma, UNESCO, 1963, pp. 243-249. P. Moral, Essai sur les régimes pluvio- métriques de V Afrique de l'Ouest, in « Annales de Géographie », 1964, pp. 600-686. (11) C. Arambourg, L'Hominien fossile d'Oldoway. Sa découverte et sa significa- tion, in « Bull Société préhist. franc. », 1960, LVII, 3-4, pp. 223-227. J.D. Clark, The prehistoric origins of African culture, in « Jour, of Afr. Hist. », 1965, V, 2, pp. 161-183.</page><page sequence="7">POPOLAMENTO DEL SAHARA ANTICO 213 il Kenyapithecus d'una dozzina di milioni d'anni fa, con Pominide del- l'Orno (sud Etiopia) di due milioni e mezzo d'anni ed a Oldovai-Bad I (Tanzania) con YHomo habilis, un cacciatore, di due milioni d'anni. Nel Sahara si conosce solo il femore e il cranio d'un australopiteco tro- vati a Yayo (Ciad), attribuibili a un milioni d'anni fa. Presenta qualche tratto del tipo negroide ed era legato indirettamente ad una industria litica. Si sono trovati nell'Adrar mauritanico, nella regione di Reggane (Sahara algerino), ai margini delPOued Tafassasset (Rep. del Niger), a Ain Hanech (Algeria) e a Casablanca (Marocco), ciottoli levigati, carat- teristici, che dovevano essere le sole armi di questi uomini. Sono ma- nifestazioni della Pebble tools culture, la più antica industria umana, databile approssimativamente tra 1.000.000 e 600.000 anni fa, nell'era geologica del basso o antico pleistocene, diffusasi dall'Africa dell'est. La Pebble culture sarebbe esistita anche in Guinea, nel Sudan e nel Ga- na e mancherebbe invece nel resto dell'Africa occidentale. L'ulteriore perfezionamento, trovato a Casablanca, nell'Africa settentrionale quin- di, è una amigdala (Handax) a corteccia ritoccata costruita partendo dai ciottoli levigati. L'abbevilliano, la cultura seguente in Europa, nel Sahara non è stato trovato. Le tecniche del paleolitico medio che altrove si sono svi- luppate circa 600.000 anni fa, sono sconosciute nel Sahara. Sembrerebbe che con l'inizio della seconda glaciazione nell'emisfero nord, gli artefici dei ciottoli levigati abbiano sciamato dalle regioni semiaride del conti- nente e si siano riversati nelle altre parti del vecchio continente. Invece vi è l'industria acheuleana (Chello-Acheuleana) caratterizzata da una mag- giore ricchezza di strumenti scheggiati più perfezionati. Questa cultura si è manifestata nel Sahara centrale algerino e particolarmente a Tachen- git, nel Grande erg orientale (confine Algeria-Tunisia), nel Grande erg occidentale (Algeria), nel Sahara mauritanico, nel Adrar Bous (Niger) e nelle regioni meridionali. Il sito importante di Tihodaine (Algeria) ha subito dei saccheggi recenti. Questa ricchezza nella distribuzione indica le favorevoli condizioni umide del Sahara, dove si doveva trovare la fauna che ha bisogno di grandi quantità d'acqua, oggi relegata unica- mente nelle zone tropicali, come ippopotami, elefanti, rinoceronti e coccodrilli (12). Sono stati trovati tanti bifacci, soprattutto amigdale a Ed anche per una bibliografia: R. Mauny, bibliographie de la préhistoire et de la proto- histoire de l'Ouest africain, in «Bull IFAN (B) », 1967, pp. 879-917. (12) L'elefante si sposta per alimentarsi e consuma 200-300 kg. di nutrimento al giorno (graminacee) ed ha gran bisogno d'acqua potabile, d'ombra e di grandi alberi. Il rinoceronte è sedentario e si sposta per andare all'acqua. L'ippopotamo è sedentario</page><page sequence="8">214 VITTORIO MORABITO tagliente unito e asce su scheggia, che se ne raccoglievano 200 pezzi su 50 mq., veri musei all'aperto. Pietre scheggiate se ne trovano in quantità inferiore nell'Erg occidentale, nella valle del Tafessasset, in Libia ed anche in Nubia e nell'Alto Egitto (Kharga); in questi due ultimi posti non vi è però l'ascia su scheggia. Le facies acheuleane del Sahara sono parecchie decine a causa degli uomini diversi e dei minerali diversi che contribuivano alla loro particolare confezione. Vi era una diversificazione umana nell'habitat, che non possiamo conoscere meglio. Tuttavia possiamo immaginare come erano questi arcantropi sahariani costruttori delle techniche acheuleane, guardando Y Atlanthropus mauritaniens ricostruito nell'Africa setten- trionale utilizzando i residui alimentari della selvaggina e i resti di tre mandibole e dell'osso cranico parietale, trovati a Temara (Rabat), a Sidi Abderrahmen (Casablanca), a Rabat e a Ternifine (Orano) (13). Si può ricollegare il livello stratigrafico correlato a questo « paleoantropoide » a quello di Oldovai-Bed II datato col potassio-argo a 490.000 anni, e l'attribuire quindi a 400.000 anni fa. 'J Atlanthropus mauritaniens è più evoluto degli australopitechi, sia nelle mani che nel cranio, e riesce a fabbricare gli utensili a più usi. Le schegge, infatti, permettono di col- pire animali grossi, anche adulti, e di difendersi, disossare, raschiare, tagliare, scavare, rompere ecc. La pietra veniva scheggiata per ottenere le troncature, con l'aiuto di un altro blocco di pietra, o di un osso o di un legno. Forse vi era già prima il fuoco, sebbene un resto di car- bone a Bilma (Niger), trovato su un precedente strato lacustre, data al C 14 a solo oltre 40.350 anni. Gli abitanti se ne sono serviti per aiutare lo sviluppo delle tecniche e sfruttare la flora mediterranea in- trodottasi con la prima parte dell'ultima glaciazione europea. La caccia e la raccolta erano organizzate in bande. Gli utensili si possono tra- sportare con più facilità e l'accresciuta mobilità permette d'allontanarsi e di vivere in luoghi semifissi, lontani dalla carriere, come è attestato dai rifugi abitati di Casablanca e Rabat, dipendendo di meno dall'am- biente. La nozione di territorio e il correlato di provviste alimentari, fan- no sentire le loro conseguenze nel probabile aumento della popolazione e nel perfezionamento delle schegge. Quello che non si sa è se veramente questi uomini del ramo afri- e gregario e pure grande divoratore, ha bisogno di pantani e di fiumi per bagnarsi assi- duamente. R. Mauny, Préhistoire et zoologie: la grande « faune éthiopienne » du nord- ouest africain du paléolithique à nos jours, in « Bull. IFAN (A) », 1956, pp. 246-279. (13) C. Arambourg, Le gisement de Ternifine, Paris, Masson, 1963, p. 11 e sgg.</page><page sequence="9">POPOLAMENTO DEL SAHARA ANTICO 215 cano sahariano hanno avuto contatti, come è presumibile a causa del- l'attrazione esercitata dai luoghi più produttivi per il cambiamento del biotopo, con i rami collaterali europeo ed asiatico. Ci preme ricordare che sono vissuti differenti tipi d'ominidi nel nostro globo terrestre, alcuni vissuti nello stesso periodo, sin da prima della formazione dell'Homo, per non fare ancora oggi vedere un'unica linea di diffusione. Dall'altra parte, YHomo sapiens, che ha dato V « uomo moderno », risulta costituito da una specie unica e continua, ampia- mente distribuita nel globo e raggruppata in popolazioni locali. Le teo- rie diffusionista e creazionista sull'origine dell'uomo non sono entram- be interamente dimostrate. Fatto notevole nel Sahara è la dislocazione degli insediamenti, molto spesso trovati all'aperto. Su distese di erg si potevano racco- gliere nello stesso terreno differenti utensili. A ciò va unita la mancan- za di stratigrafia globale o di strati non contaminati che permettano di conservare con ordine le orme del passato. Nel corso d'un viaggio di studi nel 1975 abbiamo trovato a Timbuctù (Mali) pezzi di amigdala e delle punte, chiamati dagli abitanti « pietre del fuoco ». Dal Marocco alla Cirenaica vi è stata, quasi contemporaneamente, un'industria su scheggia chiamata « Levalloisiana-musteriana ». Il Ma- greb ha acquistato una differenziazione, non avendo più il carattere sa- hariano. Nella Cirenaica, a Haua Fteah, è stata trovata una mandibola d'un paleantropo neandertaloide datata a 31.150 anni a.C. circa. Altri resti legati a questa cultura sono stati rinvenuti a Jebel Jrhoud (Maroc- co), in caverne abitate, dove pure si son trovate le pietre che, strofi- nate, facevano scoccare la scintilla del fuoco. Questi uomini avrebbero ricevuto l'influenza levantina degli amudeani. Una zona di cultura leval- loisiana si era costituita pure nell'Etiopia. Colpisce questa estensione del levalloisiano nell'area odierna dei mediterranei ed eritreoti dalla lunga testa, chiamati arbitrariamente « camiti ». 4. La tecnica seguente, del bifacce, nel Sahara è chiamata ateriana, da Ber el Ater, in Algeria. In realtà sembra che ci siano stati dei pas- saggi di tecnica, come dischi, punte unifacciali, asce che esistevano in grande abbondanza e che non sono più acheuleani. In più, non somi- gliando all'epipaleolitico magrebino, fanno risaltare la specificità del Sahara. È stato osservato dall'Hugot (14) che è tanto difficile riunire dei (14) HJ. Hugot, L'Afrique préhistorique, Parigi, Hatier, 1970, p. 43.</page><page sequence="10">216 VITTORIO MORABITO gruppi di tecniche uguali che sembrerebbe che una dozzina di popola- zioni si fossero date da fare per imbrogliare i fili di ogni possibile rico- struzione. I più caratteristici giacimenti del Sahara si trovano nelTAir (Niger). Accanto alla tipica industria musteriana, neirateriano si tro- vano le caratteristiche punte foliacée doppie di tecnica bifacciale. Una particolarità sahariana è che le punte sono raffinate con un peduncolo a ritocchi circolari, aggiunto alla base. Erano associate pure a raschiatoi, grattatoi e lame. Le linee, d'alta perfezione tecnica, s'oppongono all'ar- caismo di altre industrie. Una spiegazione a tale specificità può essere data se si pensa che, nel quaternario antico, in Europa e Africa si riscontravano le stesse facies e che le industrie dovevano essere interrelate per la possibilità di comunicazioni. Sembra anzi che dall'Africa siano partite le culture pebble tool e del bifacce per raggiungere l'Europa, dove sono rimaste più a lungo, tanto da poter pensare che gli stessi utensili, trovandosi nelle savane e nei parchi africani ed europei, non si siano modificati in rapporto all'ambiente dove evolvevano. Successivamente nel qua- ternario medio, l'alzarsi delle acque, consecutivo al riscaldamento del clima sul continente europeo, ha provocato una trasgressione che avreb- be interrotto gli scambi tra Africa e Europa, facendo evolvere indipen- dentementee le industrie e i biotopl. L'ateriano nel Sahara era situato all'inizio della prima fase umida post-pluviale. Questa Qlh, essendo stata lunga e non omogenea, era separata nei due periodi, taurirziano e sauriano, che comprendevano il secondo e il terzo ciclo pluviale. L'ateriano di Cheííadène è stato da- tato e risulta esteso dal 21.350 al 9000 a.C. In certi posti lo si può riscontrare accavallato con l'epipaleolitico, fino a 8000 anni a.C. Nel Sahara, in generale, l'ateriano può porsi tra 25.000 e 12.000 anni a.C. Le tecniche ateriane sono durate fino all'episodio caldo conosciuto in tutto il globo e che nel Sahara ha costituito l'episodio caldo post-ugar- ziano. Il Sahara ha conosciuto eccellenti condizioni climatiche, con ve- getazione di savana e ricca fauna. La popolazione o, meglio, le popola- zioni ateriane, hanno invaso una vasta area: dal sud di Costantina (Al- geria) al sud dell'Egitto, passando per Dar es Soltan (Marocco), per PAdrar di Mauritania e per l'Air poc'anzi ricordato per la bellezza sti- listica, fino alla foce interna del Niger (Mali) e nel Tibesti (Ciad). Cioè fino ai limiti meridionali del deserto e della zona attuale delle steppe a graminacee e forestale. Per quanto riguarda l'Egitto, c'è da precisare che le tecniche ate- riane vi sono giunte tardivamente, arrivando prima del V millennio a.C.</page><page sequence="11">POPOLAMENTO DEL SAHARA ANTICO 217 nelle oasi delPalta valle del Nilo, Dungul, Kurkur e Kharga. A Dungul e Kurkur provenivano dalla Cirenaica, dal neolitico libico, dove le carat- teristiche cuspidi foliacée bifacciali erano state introdotte nel IX mil- lennio e sono continuate fino al IV millennio a.C. A Kharga gli ateriani vi sono arrivati senza mediazione, probabilmente prima delle altre oasi(15). A Singa (Sudan, frontiera etiopica) i resti fossili d'un Homo sapiens erano legati credibilmente all'ateriano, tardivo rispetto al Sahara. In Europa l'uomo paleantropo, del tipo Neandertal, appariva a Mauer (Germania) circa 500.000 anni fa e scompariva verso il quarto millennio a.C, facendo posto al neantropo del tipo di Cro Magnon (Francia). Nel Sahara restò forse più a lungo, ma per affermarlo ci vorrebbero i resti fossili, che mancano, tranne la mandibola mal co- nosciuta del paleantropo neandert aloide di Haua Fteah (Cirenaica) già ricordata. L'industria acheuleana in Europa è durata fino a circa 80.000 anni a.C, mentre in Africa orientale si è perfezionata e trasformata prima del 55.000 a.C, volgendosi però in industria neolitica dopo l'Euro- pa per la presenza dell'epipaleolitico, prima di 10.000 anni a.C e fino al 6000 a.C. circa. L'acheuleano nell'Africa occidentale è diventato il sangoano (da Sango bay, lago Vittoria in Tanzania) che è industria d'origine forestale e adattata a questa zona con i suoi scalpelli, raschiatoi rudi, punte, cuspidi, bifacce e unifacce. Il forestale lupembiano(16) succede al san- goano, dal 17.500 al 9000 a.C, anche nell'Africa occidentale ed ha dei « seghetti » e « lame a pugnale » caratteristici, ma è privo di altri par- ticolari pezzi. S'incontra nel sud dell'Adrar des Iforas, nel nord dell'Air, a Ounianga Kebir (Ciad) formando la linea di demarcazione con l'ate- riano. C'è insomma un sostrato musteriano comune, più o meno tardi- vo, che evolve differentemente. Al paleantropo è da attribuire l'uomo di Grimaldi (Francia), dai caratteri negroidi, forse singolo risultato tra scambi genetici dei due tipi Cro Magnon e Combe Capelle (Francia), e non proprio esponente d'un tipo africano, come si poteva credere dai suoi caratteri negroidi. Può darsi quindi, anche considerando ciò che si è detto sugli scambi afroeuropei, che con molta probabilità nel Sahara questo ateriano sia dovuto a popoli che per ibridazione e per deriva genetica sono fonda- mentalmente negroidi. L'uomo ateriano domina con maestria il taglio (15) R. Fatto viCH, Definizione dei complessi culturali dell'Egitto predinastico e loro rapporti reciproci, in «Africa», 1973, 2, pp. 257-289. (16) H. Alimen (1966), op cit., p. 298.</page><page sequence="12">218 VITTORIO MORABITO e l'appropriazione degli utensili. Gli attrezzi da realizzare, per soddi- sfare i bisogni avvertiti, sono prima concepiti e poi eseguiti. In questo periodo la flora e la fauna sahariane sono state ricche perché trovano condizioni d'umidità sufficienti. Vi sono state foreste di cedro, quercia, eucaliptus, tiglio, pino d'Aleppo, ontano, faggio e piante erba- cee che si univano alle piante comuni al Mediterraneo dell'Hoggar e del Tibes ti. In giacimenti fossili sono stati trovati degli animali, come l'ippo- potamo di Fachi (Ciad), l'elefante di Bous (Niger), il rinoceronte di Merck e si sa che esistevano inoltre, coccodrilli, facoceri, antilopi, gaz- zelle, zebre, grandi bufali oggi scomparsi, pesci d'acqua dolce, siluridi, laghi con depositi da 3 a 4 metri di diatomee, eterobranchi, barbi cipri- niformi e le perche Tilapia nilotica e il Lates niloticus che era sacro in Egitto. I globuli delle vertebre del lates, lungo anche più d'un metro, furono utilizzate per collane ornamentali. Nei laghi dall'acqua limpida, profonda e ossigenata, si nutrivano in quantità, molluschi Limicola? ia e Rumina decollata, lumache africane, rettili, tartarughe e meduse. I grandi sistemi lacustri raggiungono la massima dimensione tra il 22.000 a.C. e il 7000 a.C. secondo la datazione di alcune diatomiti a sud di Fachi (Niger) e nel Niger sempre ad Agadem e Bouloumgana. Il più importante sistema comportava il lago di Taoudenni, legato con almeno un oued al lago più meridionale nell'Azaouad. In questo lago a sua volta arrivava, attraverso il Masina maliano, un primo ver- sante dell'odierna prima parte dell'alto Niger, chiamato attualmente Djoliba, mentre un secondo versante del Djoliba veniva al lago Djouf dell'Aouaker (Mali). La seconda parte, il medio e il basso Niger, era un fiume a se stante che nasceva dalP Adrar des Iforas, ad est di Timbuctù, e dall'Hoggar, per ricongiungersi vicino a Gao all'attuale tracciato fino alla Nigeria. Nel nord Sahara vi era il lago di Tuat e Reggane (Algeria) e del Dra Tindouf (Algeria frontiera Marocco). Nella regione monta- gnosa dominata dall'Hoggar e dall'Air, vi era un sistema complesso di fiumi che arrivavano ad un lago nella sua parte meridionale e alla re- gione lacustre del Talak e dell'Azaouak. Nel Ciad vi era il vasto lago Borkou-Bodelé, al nord-est dell'attuale lago Ciad(17). Passando dall'ate- riano al neolitico comunque si nota una degradazione della flora. Prima di passare al neolitico notiamo che il paleolitico non ha conosciuto le popolazioni di giganti e di nani a cui quasi tutti i villaggi (17) J. Dubief, Essai sur l'hydrologie superficielle au Sahara, Algeri, Dir. SCH, 1953, p. 457; G. Palausi, Au sujet du Niger fossile dans la région de Tombouctou, in « Rev. de géomorphologie dynamique », 1955, VI, pp. 217-218.</page><page sequence="13">POPOLAMENTO DEL SAHARA ANTICO 219 africani si ricollegano nei racconti sugli antenati e sull'origine di tecniche 0 di istituzioni. Ed evidentemente neanche il neolitico ne ha conosciuti. 1 pigmei e i giganti Sao sono stati trasportati lontano, nel Sahara, per giustificare con la storia ciò che storico non era. Anche gli uomini ani- maleschi « primitivi » coperti di pelo, che non erano altro che scim- panzè, visti in Africa occidentale dai primi navigatori europei, trovano la loro spiegazione nella psicologia, nel simbolismo o in altro, ma al di fuori della storia (18). 5. La qualità peculiare del neolitico è la stretta associazione di avvenimenti socio-economici, come domesticazione degli animali, vita in villaggi e raccolta di frutti e radici spontanei con nuove caratteristiche tecniche, come levigatura della pietra, utilizzazione della ceramica e l'armamento. Le condizioni climatiche nel Sahara svolgono un ruolo importante. Verso la fine del nono millennio si può collocare l'episodio arido che formerà la seconda fase umida post-pluviale. L'ottimo clima- tico e l'ottimo di popolamento si hanno con questa lunga fase umida post-pluviale. Nei letti dei fiumi o nei bordi dei laghi troviamo le pri- me manifestazioni del neolitico, legate ad un Sahara che lentamente si pone il problema dell'acqua. Lentamente, perché le piogge continuano a cadere sufficienti nella stagione umida e perché i bacini lacustri sono molto estesi. Così il Sahara si è presentato accogliente e fertile ai primi uomini del neolitico che probabilmente prima del 7000 a.C. v'istalla- rono i loro insediamenti. Gli insediamenti sono rimasti densi per circa cinque o sei millen- ni, fino a quando il deserto non ha preso il sopravvento e le grandi distese d'acqua limpida e dolce non diventano pantani salati, nel se- condo millennio a.C. e con l'arrivo delle infiltrazioni « libico-berbere » protostoriche del 1200 a.C. Sono stati raccolti migliaia di pezzi, il più (18) Cfr. R. e M. Cornevin, Histoire de V Afrique, Paris, Payot, 1974 (IV ed.): « Un'altra popolazione è stata ricacciata nella foresta impenetrabile del bacino del Congo; sono i pigmei o tvidi, che avrebbero avuto una grande espansione al tempo del Sahara umido, se si crede a certi racconti egiziani e a parecchie tradizioni dell'Africa occidentale » (p. 17). Per i Sao: M. Griaule, Les Sao légendaires, París, Gallimard, p. 173. «Ci sono in questo paese (Benin e Sierra Leone N.d.R.) degli uomini selvaggi che abi- tano nelle montagne e foreste di questa regione e che i negri di Beny chiamano oosaa. Sono fortissimi e sono coperti di pelo come i porci. Hanno tutto come una creatura umana tranne che gridano invece di parlare» in D. Pacheco Pereira (1506-1508), Esme- raldo de situ orbis, a cura di R. Mauny et Alt., Bissau, Mem. Centro Estud. Guiné Port., 1956, p. 85.</page><page sequence="14">220 VITTORIO MORABITO sovente in superficie, oppure dentro i rifugi ed anche su mucchi di de- positi di scorie di cucina lasciate in residenze abbandonate. Per conse- guenza, gli stili delle industrie sono stati parecchi, come per esempio per le cuspidi di freccia. Le informazioni sul neolitico sahariano sono più numerose e sicu- re di quelle del paleolitico, permettendo di portare avanti le ricerche su più fronti. Da una parte le ricerche sulla palinologia e la granulome- tria hanno continuato a dettagliare le trasformazioni della fauna, del clima e della flora e dall'altra parte gli studi archeologici indicano le industrie, le modalità degli insediamenti e la datazione dei resti. Un enorme aiuto si è aggiunto con la scoperta di migliaia di rappresenta- zioni rupestri, sparse in tutto il Sahara, che hanno permesso d'attingere precise indicazioni sulle successioni delle popolazioni, sulla loro appar- tenenza etnica e sull'economia. Per cogliere la complessità della storia del popolamento, esamineremo, dapprima, i gruppi secondo l'area di diffusione, e, in seguito, l'evoluzione delle pitture e incisioni su roccia nel susseguirsi cronologico. Un grande gruppo occupava la regione compresa tra l'antico lago Ciad, che si estendeva a nord-est tre o quattro volte dell'attuale, e la valle del Tilemsi oltre al centro dell'Hoggar. Le tecniche di questi uomini sono state chiamate neolitiche di tradizione sudaniana ad indi- care lo spazio geografico, dall'Atlantico quasi, fino al Mar Rosso, da esse occupato. Dentro questa zona sono stati trovati numerosi giaci- menti fossili e litici e alcuni scheletri di negroidi. Ad Amekni (Hoggar) i primi giacimenti sono del 6720 ±150 a.C. e i resti dei negroidi sono correlabili allo strato datato 6100 anni a.C, secondo una delle tre date fornite dai laboratori. La cavità in cui erano stati spinti conteneva oggetti indicanti una pratica funeraria (19). È quindi meno difficile attri- buirli ad una cultura se si hanno diversi resti umani legati alle indu- strie. A Bardague uno scheletro negroide è stato datato a 5000 ± 370 a.C. in un neolitico sudaniano, e nello stesso posto uno scheletro incerto a 5500 ±180 a-C. Un fanciullo negroide mummificato dentro della pelle, trovato nel prolungamento libico del Tassili, nell'Acacus (Fezzan), è del 3445 a.C. C20). Nel Tassili sono pure state trovate indu- it) HJ. HuGOT, Recherches préhistorique dans VAhaggar, Parigi, AMG, 1963, p. 209; Cfr. G. Camps, Atneknu Néolithique ancien du Hoggar, Parigi, AMG, 1969, pp. 157-161. (20) F. Mori - V. Ascenzi, La mummia infantile dt Dan Muhuggiagy in « Kiv. di antropologia», 1959, pp. 125-148.</page><page sequence="15">POPOLAMENTO DEL SAHARA ANTICO 221 strie di questa cultura e resti umani. Questo sostrato profondamente africano si è arricchito d'apporti asiatici nelle tecniche propagatesi da est ad ovest e verso il nord, lungo i passaggi fertili e fluviali. Il neo- litico sudaniano è durato a lungo ed è cominciato presto, è appena più re- cente del neolitico del Medio oriente. Risale al VII millennio ed ha rag- giunto uno sviluppo completo nel VI mill., continuando poco oltre il V millennio. L'Arkell(21) studiando Shaneinab (3300 a.C.) e Khartum (IV mill. a.C.) nella Nubia, ha scoperto tre tipi di Wavy line o linea ondulata che accomuna l'ornamento delle ceramiche dell'area sudanese del neoliti- co. La ceramica è stata preparata precocemente nel Sahara per un'esi- genza culinaria che fece sentire il bisogno di recipienti. La terra veniva presa dal limo dei fiumi e modellata forse da una casta specializzata di persone ambulanti, concentrata prevalentemente verso PEnnedi, in posizione centrale. A Ounianga (Borku, Ciad) la ceramica comincia nel 4900 a.C. Nell'Ennedi (Délébo) l'inizio della ceramica è del 5230 ± 300 a.C. Questo centro però è più legato al neolitico tenereano, di cui si dirà tra poco, molto vicino all'Egitto. NelPAcacus la ceramica è fre- quente ed è del 6100-5500 a.C. A Gabrong (nord Tibesti) la ceramica è stata legata al 6115 ± 100 a.C. Si può notare che la ceramica saha- riana data a prima del 6000 a.C. mentre nel Nordafrica (Egitto, Nubia, Cirenaica, Magreb) data al 5000-4000 a.C. In Europa le più vecchie industrie conosciute, Grotte delle madonne, Currachiagiu (Corsica) e Chateauneuf (Riviera francese), sono del 5600 a.C. al più tardi. Questa effervescenza sahariana (22) si è anche manifestata nei disegni rupestri. Invece, i sahariani, rivolti alla caccia, pesca e raccolta sentirono tardi il bisogno di sostentarsi con l'agricoltura. Il suo sviluppo fu però preceduto dall'introduzione di asce-zappe che aiutavano meglio a rac- cogliere i semi spontanei, trovate con altre industrie a Tichitt, Adrar Bous (Tenére) e a Meniet (Hoggar) del 3460 a.C. Nel Sahara è cono- (21) AJ. Arkell, Early Khartoum, Oxf. Univ. Press, 1949, p. 145; Shaheinab, Oxf. Univ. Press, 1953, p. 114. (22) «Bisogna ammettere che il focolaio di cultura unica o bipartita che si rico- nosce in Mesopotamia e in Egitto, tende a frazionarsi in molteplici nuclei dove la cultura cittadina si costituì molto presto. L'antico primato egitto-mesopotamico comincia ad essere battuto in breccia » da una parte con le scoperte nell'Iran, India, Asia e Anatolia, dall'altra col Sahara. Le condizioni favorevoli del Sahara in questo periodo « sono quelle che più tardi ci saranno nel fertile oriente. La Mesopotamia, Siria, Palestina, Egitto non sono infatti che le ultime zone di vita d'una grande regione che verso l'ovest si estendeva alla Mauritania». Il Nilo ha continuato a usufruire delle riserve acquifere dell'Africa tropicale, mentre i fiumi sahariani si prosciugavano. G. Camps, Amekni, op. cit., p. 209. I centri neolitici senza ceramica dell'oriente confermano la pluralità cul- turale neolitica. 15</page><page sequence="16">222 VITTORIO MORABITO sciuta anche oggi la raccolta a rotazione di cereali nascenti spontanea- mente in posti fertili. I primi semi furono quelli adatti al clima suda- nese, sorgo, fonio {digitaria exilis), miglio pennyseturn, oriza glaberrina e cotone gossypium africanum. Le numerose macine trovate confer- mano l'uso al primo neolitico di sfarinati. Dei pastori hanno scolpito delle statuette antropomorfe su graniti o gres, con tratti geometrici e a dominante forma rotonda che le ha fatte chiamare statuette « a tutto tondo ». Quando i segni enigmatici si in- dividualizzano, si scorgono buoi, « lepri », montoni C23). Se ne cono- scono una trentina e ci colpisce la loro somiglianzà con le figure antro- poforme dell'Egitto predinastico o del neolitico cretese, anche se uno studio su di esse resta da farsi (24). Notiamo sin da ora come sia attestato storicamente che alcuni punti geografici, tali la valle del Nilo ad est, il Fezzan e il Tibesti al centro, anche se la tradizione neolitica di quest'ultimo è difficilmente confrontabile, e il Tilemsi e il Tichitt al sud, siano serviti nel neolitico da centri d'incontro e di fusione di tecniche e di popolazioni. Un altro neolitico è quello di tradizione tener eana C5) giunto nel Tenere attraverso il Tibesti in una popolazione negritiforme numerosa. Esso è simile a ciò che si trova nella media valle del Nilo e nell'Egitto predinastico (26). La ricca industria che lo distingue è costituita dall'uti- lizzazione superba della pietra verde per fare soprattutto delle perle con l'amazonite e il diaspro, e dai fini dischi, cuspidi, punte e punteruoli (23) H. Lhote, « Ronde-bosse » néolithique du Tassili représentant un bovidé, «Objets et mondes», 1971, XI, 2, pp. 227-235. (24) P. Ucko, Anthropomorphic figurines of predynastic Egypt and Neolithic Crete, Londra 1968, p. 404. Queste ultime sono state datate alla seconda metà del VI mil- lennio a.C. (25) R. Mauny .Protohistoire et histoire du Tenére, du Kawar et des regions avoi- sinantes, in « Missions Berliet Ténéré-Tchad », Parigi, Arts et métiers graphiques (AMG), 1962, pp. 295-302. (26) Delle tre caratteristiche del neolitico di Khartum: 1) le palette o asce ta- gliate semirettangolari con attacco convesso, si trovano nel Borkou, Tibesti, Toummo, Tenére, Acacus; 2) tutti i tre tipi di decoro del vasellame, si trovano nell'Ennedi (Delebo e Ounianga) nel leolitico sudaniano; 3) alcuni arpioni in osso, sono stati trovati nel te- nereano (grande arpione d'Adrar Bous [Air]) e nel sudaniano mentre nel Tenére è tardivo (forse un solo esemplare trovato). Nel tenereano soltanto ci sono il coltello del tipo predinastico egiziano, e il diaspro, con diversità di forme e buona fattura, microliti e i dischi. L'amazonite lavorata si trova nei neolitici sudaniano, mauritanico forse, e de- bolmente nel Tibesti. Il Tibesti quindi ha avuto qualche contatto coi sudaniani ma la sua industria resta da classificare. Le pietre tagliate restano rare nel Tibesti. Cfr. P. Bech e P. Huard, Tibesti. Carrefour de la préhistoire saharienne, Parigi, Arthaud, 1969, pp. 152-157.</page><page sequence="17">POPOLAMENTO DEL SAHARA ANTICO 223 vari, coltelli, arpioni, ossi lavorati e accette con scanalature e ritocchi particolari. La similitudine evidente e misteriosa per certi aspetti, si pone con le ricche culture di Badari e Nagada e quella di Fayum, nel predinastico egiziano del V e IV mill. a.C, che avevano subito l'influsso di tecniche e popolazioni sahariane e di rimando trasmettono le loro tecniche, come forse l'agricoltura quando sarà necessaria nel Sahara pro- sciugato, anche se nel complesso sono culture autoctone. Pensiamo alle tecniche comuni, come l'ateriano, il bifacce concavo, i vasi e l'arte rupestre (27). Un'altra grande cultura neolitica s'avverte partendo dal sud di Co- stantina, lungo gli assi fluviali: Igharghar, Oued Mya, Aoulef, Tidikelt e nel Sahara centrale. Derivante dalla città di Capsa (o Cafsa, Tunisia), si è chiamata cultura neolitica a tradizione capsiana. Si è estesa nel Sahara settentrionale, ben prima del 6000 a.C, con l'uso della ceramica, fino al Kenia, ma rimanendo assente nella foresta e in parti del Senegal, della Mauritania, del Marocco e della costa mediterranea. Ad essa dobbia- mo un grande microlitismo geometrico, soprattutto nelle cuspidi, arpioni, lame, punteruoli, spatole. Ha conosciuto pure le accette lunghe e rettan- golari che servivano per grandi lavori in legno, i vasi e i recipienti di pietra. Non mancano le tecniche, dell'abbigliamento, come le migliaia di anelli, qui molto frequenti, ben calibrati, fatti con gusci d'uovo di struzzo, delicatamente raffinati e serventi, infilati in fili di pelle ri- torta, a formare i collari. Sarebbe portata da una popolazione riavvi- cinabile agli antichi « libici » e a negroidi (28). Il neolitico guineano proviene dall'Africa centrale e ha portato, (27) Parlando d'influssi egiziani, un cenno merita, tra i tanti lavori sull'argomento, la scuola di Ch. Anta Diop {Nations nègres et culture (1955) e L'Afrique noire pré- coloniale (1960) ed altri, presso «Prés. Afric. ») che afferma l'affinità tra la cultura afri- cana e l'Egitto, fino a dimostrare che il popolamento egiziano era di tipo negro. Il più recente rappresentante della scuola è T. Obenga, L'Afrique dans l'antiquité, Parigi, « Près. Afric. », 1973, p. 464. Non si può disconoscere il buon fondamento delle affer- mazioni, tuttavia ci sembra che passino attraverso la storia e rimangano da provarsi con la storia. Probabilmente ciò sarà possibile in un non lontano futuro. Ci si guardi dalle comparazioni sistematiche come per es. cfr. la contessa M. Weissen-Szumlanska, Ori- gines Atlantiques des anciens égyptiens, Parigi, « Omnium littéraire », 1965, p. 192. (28) L'arte pastorale parietale del sudoranese è stata attuata da « antenati dei libici» cfr. H. Lhote, Gravures rupestres du Sud-oranais, Parigi, AMG, 1970, p. 191. Mentre le popolazioni arteriane negriformi avrebbero segnato, nel sudoranese, la loro presenza anche nel capsiano cfr. C. Gabel, Boston University papers on Africa, Boston 1966, p. 19, cit. in J. Ki-Zerbo, Histoire..., op. cit., p. 48. I resti archeologici e fossili lo confermerebbero cfr. G. Camps - G. Delibrias - J. Thommeret, Chronologie absolue et succession des civilisations préhistoriques dans le nord de l'Afrique, in « Libycal », 1968, pp. 9-28.</page><page sequence="18">224 VITTORIO MORABITO frequentando la foresta costiera del golfo di Guinea, una curiosa in- dustria, grossolana nell'aspetto ma evoluta, i cui siti più conosciuti sono a Tiemassas, presso il Capo verde senegalese. Evidentemente, riflettendo l'eterogeneità sahariana, vi sono altri gruppi neolitici a caratteri meno specifici, come il neolitico di Tichitt, scoperto da Monod, avente delle grandi asce levigate che potevano ser- vire anche da zappe, annunziando il passaggio ad una incipiente agri- coltura. Vi sono braccialetti di perle in agata e amazzonite nel sud-est della Mauritania, destinati alle cure estetiche e forse magiche, ed anche raschiatoi striati, rotondi o cubici, in gres, serventi per i punteruoli, aghi in osso o per pietre dure. Resta, in ultimo, una cultura che è ancora mal definita, perché non si è identificata Tarea d'espansione. La sua esistenza è attestata dalle numerose cuspidi che sembrano caratterizzare questo neolitico sahariano, insieme al vasellame, decorato, dalle molteplici utilizzazioni. Le forme delle cuspidi sono in funzione dell'utilizzazione - guerra, pesca, caccia - e le loro dimensioni sono molto ridotte. Ce ne sono fogliacee, a peduncolo ad angoli, ad alette, a tagliante o a base conca- va. Venivano utilizzate scagliandole con l'arco. Ciò che fa pensare ad una cultura particolare è lo stile caratteristico che si può attribuire ad una cultura, forse di tradizione più specificatamente sahariana. Ad essa si può fare riferimento per lo scheletro fossile di Ibalaghen (nord Mali) (29) che presenta un carattere negroide dalle forme gracili e con l'ablasione rituale degli incisivi. Questi caratteri lo accomunano al celebre uomo d'Asselar (MaliH30) scoperto da Monod e Bernard nel 1927 su un af- fluente del Niger, il Tilemsi(31), a 400 km. a nord-est di Timbuctù, (29) R.P. Charles, Sur le crâne de l'homme fossile d'Ibalaghen, in « Comptes ren- dus des s. Acad. des sciences», (Parigi), 1963, V, 257, 4, pp. 944-947. (30) T. Monod, Sur l'âge de l'homme d'Assetar, in « Jtiist. Naturalis », (Komaj, i?4b, n. 4, pp. 81-82; H. Alimen, Préhistoire... (1966), op. cit., p. 403. (31) Ricordiamo che il fossile più antico riconosciuto nigritirorme e quello di iiwo Eleru (Nigeria) del 9250 a.C. Il Tilemsi, poco studiato, si distingue per i villaggi, una « vegecultura », le cave di selce che hanno fornito le industrie litiche sahariane e i de- positi di quarzo per le perle. Era molto frequentato nel neolitico. Nel «cimitero della frontiera» (Mali- Algeria, nella pista Tessalit-Bidon V summenzionata), si è trovata una tomba del 2800 ± 80 a.C. e materiale mobile. A Karkarichinkat-sud (valle del Tilemsi) un campione d'ossa d'un villaggio è del 1360 ±110 a.C. Il villaggio era nel mezzo d'una area anticamente paludosa con industrie raffinate più del precedente sito e più perfezionate delle industrie trovate coi resti d'ossa a Asselar II (Tilemsi) del 1231 ± 89 a.C. Si hanno spatole, coltelli assimetrici e vasellame che comincia a perdere le caratteristiche neolitiche sahariane. Altri resti si hanno nel periodo successivo. Cfr. R. Mauny - J. e M. Gaussen, Commentaires sur la datation au carbone 14 de deux villages néolithiques du Sahara malien, in «Bull. IFAN (B) », 1968, 30, n. 4, pp. 1317-1321.</page><page sequence="19">POPOLAMENTO DEL SAHARA ANTICO 225 non lontano dalla pista carrabile del Sahara centrale, che da Beni Abbes, alla Saoura (Marocco) porta a Bourem e Gao nel Mali. Nel 1968 è stato datato al 4400 a.C. e quindi cadono le supposizioni che lo vole- vano di almeno 7000 anni a.C. È lo scheletro meglio conservato, e più conosciuto di tipo negroide. Si tratta di un maschio d'età avanzata, alto 1,70 m., dalle membra gracili e lunghe, col cranio dolicocefalo, dalle narici platirrine e con la mandibola prognata. Alcuni caratteri lo differenziano da quelli degli attuali sudanesi, sebbene il fondo è quello comune dei melanodermi. Si è ipotizzata una comunanza con gli uomini Bush del Sud Africa. È vissuto prima dell'ondata migratoria « bianca », in una valle ricca e ben abitata (32). Dall'esistenza dell'uomo d'Asselar e d'Ibalaghen non si può infe- rire che il Sahara neolitico era abitato interamente da negroidi. È stato dimostrato che nel Sahara, su nove crani conosciuti nel 1968 solo sei presentano caratteri negroidi, da suddividersi in due gruppi ben diversi; uno dei negroidi dal carattere fisico gracile simile a quello d'Ibalaghen, Asselar e Tin Lalou, e l'altro gruppo differenziato per la costituzione ossea robusta e per alcune caratteristiche del cranio, della faccia e delle orbite. Solo un cranio, quello di El Guettara n. 1 (Niger) presenta ca- ratteri non negroidi « mediterranei ». Due altri tipi, Yayo (Ciad) e Oued Inamoulay (Niger) hanno caratteri misti, negroidi e non negroidi. Per l'esiguità dei resti non si può sapere in quale misura il gruppo ne- groide predominava nel Sahara neolitico (33). (32) Secondo una classificazione, a base di parecchie varianti, dell'antropologia archeologica, l'uomo d'Ibalaghen è il rappresentante d'uno dei tre principali tipi fisici del popolamento ecumenico preistorico. Si trova solo nell'Africa occidentale ed è prossimo del tipo negroide odierno della regione per la volta cranica piuttosto stretta, la fronte convessa e il netto prognatismo facciale, tra l'altro. L'uomo d'Asselar, invece, fa parte d'un gruppo vicino, però meno differenziato nelle caratteristiche e si trova anche nella penisola indocinese e neh" Australasia. Nel Sahara e nell'Africa mediterranea si conosce pure il tipo « Campe Capelle », già menzionato, avente debole prognatismo, fronte larga, volta cranica alta e grandi dimensioni. È raro altrove (Europa). Cfr. R.P. Charles, L'antropologie archéologique. Méthodes, buts et premiers résultats, in « Ann. Econ. Soc. Civil.», Parigi 1966, 21, 3, pp. 518-552. (33) Cfr. M.-C. Chamla, Les populations anciennes du Sahara et des régions li- mitrophes. Etudes des restes osseux humains néolithiques et protohistoriques, Alger, «Mém. CRAPE», 1968, p. 249; O. Davies, West Africa before Europeans. Archaelogy and prehistory, Londra, Methuen, 1967, p. 364; J. Huizinga - N.F. Birnie-Tellier - E.V. Glanville, Description and C14 dating of Tellern skulls from the Mali Republic: a comparison with other negroid groups, in « Koninklij Nederl. Akad. van Vettenschappen », (Serie C), 1967, 70, n. 3, pp. 338-367; C.T. Shaw, Igbo-Ukwo. An account of archaeo- logical discoveries in Eastern Nigeria, Londra, Faber and Faber, 1970, voll. 2.</page><page sequence="20">226 VITTORIO MORABITO 6. Guardiamo adesso l'industria parietale sahariana. Mentre in Europa il numero degli stili parietali preistorici è limitato dall'unità culturale dei gruppi umani a cui appartenevano i loro autori, in Africa il polimorfismo artistico e culturale è grande. In un raggruppamento che non può pertanto comportare l'aspetto d'una precisa classificazione cro- nologica, si possono metttere per prime le incisioni neolitiche di tradi- zione capsiana dell'Africa occidentale e del Sahara, in seguito le incisioni dell'Africa orientale, dell'Egitto e quindi le pitture e incisioni del- l'Africa australe (M). Interessandoci al Nordafrica sahariano e all'Africa occidentale saha- riana, notiamo che finora si è voluto classificare il ricco patrimonio parietale sahariano - non meno di 1550 rifugi dipinti e 40.000 in- cisioni - seguendo l'esempio di Lhote, Monod e Graziosi (33) i quali facevano riferimento essenzialmente ad alcuni aspetti che predominano, in diversi periodi, nelle rappresentazioni, per la loro incidenza sulla vita quotidiana dell'epoca od anche per il simbolismo a loro addossato C36). Si individuano cinque periodi di arte rupestre, poco legati ad epoche sto- riche o fasi culturali, ma raggnippati intorno a cinque personaggi te- matici: bubali, teste arrotondate, bovidi, cavalli al galoppo e cammelli. Con il recente tentativo di ricostruzione dei gruppi umani stabiliti nel Sahara, questa classificazione tematica si presenta poco esatta perché non tiene conto per es. se il neolitico capsiano, o d'altro tipo, aveva uno stile parietale a se stante, ed anche perché ogni classificazione tematica ombreggia altre caratteristiche. Tuttavia studi completi per il Sahara in questo senso regionalizzati, restano da farsi. Dobbiamo contentarci (34) Cfr. HJ. Hugot, L'Afrique..., op. cit., p. 118 (35) Di Caporiacco-Graziosi, Le pitture rupestri di Ain Dona (El Auenat), Centro studi coloniali, Firenze 1934, p. 29; T. Monod, Contribution à l'étude du Sahara occi- dental. I. Gravures, peintures et inscription rupestres, Parigi, Larose, 1938, p. 172; P. Graziosi, Arte rupestre della Libia, Napoli, Mostra d'Oltremare (presso Sansoni), 1942, voli. 2; Abbé H. Breuil, Les roches peintes du Tassili n-Ajjer, d'après les rele- vés du Colonel Brenans avec la collaboration de H. Lhote, Parigi, AMG, 1954, p. 164. La tesi del Lhote sugli affreschi sahariani del 1944-45, è rimasta inedita. (36) Corrispondeva alla prima fase dello studio, quella della suddivisione dei di- segni inventariati. Successivamente si unirono gli studi archeologici a quelli sulle rappre- sentazioni. Le prime datazioni al C14 e recentemente anche col potassio-argo permi- sero delle cronologie limitate di riferimento. La datazione chimica o fisica di disegni è molto difficile. Attualmente si è nella fase degli studi regionali mentre però continuano le raccolte delle rappresentazioni. Solo una minima parte di scavi è stata attuata mentre le rappresentazioni sono di più ma sempre non interamente conosciute. Una fase suc- cessiva a carattere maggiormente storico consisterebbe nel raggruppare le rappresentazioni d'una regione, più o meno omogenea, secondo i soggetti o argomenti che permettano una lettura contenutistica della cultura.</page><page sequence="21">POPOLAMENTO DEL SAHARA ANTICO 227 d'una duplice divisione. Con più esattezza prima si pongono le incisioni rupestri naturalistiche, più numerose delle pitture, aventi a soggetto la grande fauna detta « etiopica » dove mancherebbe la domesticazione. Successivamente, a distanza di parecchie centinaia d'anni, le pitture e incisioni con pochissima fauna etiopica sono d'alta perfezione artistica. Il primo stile è da attribuire al neolitico antico, alle prime popolazioni prima del 7000. Entrambi gli stili si differenziano nettamente dalle suc- cessive manifestazioni artistiche che danno evidenti segni di decadenza e di convenzionalismo, inglobanti le manifestazioni rupestri dette « libico- berbere » e in seguito le raffigurazioni storiche moderne (37). Gli elementi più antichi sono localizzati nelP Atlas sahariano e te- stimoniano visibilmente la fantasia immaginativa che ha accompagnato gli spostamenti e i contatti del neolitico capsiano, dalFAtlas alla Libia (Fezzan), percorrendo il Sahara. Si tratta della preparazione di pietre e di oggetti, come la lavorazione e la pittura di gusci d'uovo di struzzo, e delle incisioni su roccia in aria aperta. Queste ultime rappresentano animali selvaggi ed esseri umani spesso a dimensioni naturali e qualche volta più grandi come l'elefante d'In Hobeter di 5 metri e mezzo e una giraffa di otto metri. Nel sud-oranese, invece, per condizioni cli- matiche, è fiorita, per breve tempo, una scuola di piccole dimensioni che preferisce rappresentare ad es. il leone e non l'ariete, che ignora l'ippopotamo e nota a volte la giraffa. È visibile l'ariete, forse semi- domesticata, portante simboli solari tra le corna, indici d'un culto. Il « grande búbalo » della famiglia degli artiodattili dalle corna ad angolo retto, è molto ricorrente. Si trova pure nel Tassili n'Ajjer, ma nel sud- oranese si aggiungono, poste davanti al búbalo o al leone, delle sago- me di personaggi in atto d'implorare. Forse si concepiva un legame rituale tra certe specie d'animali e l'uomo. Le teste di alcuni personaggi sono riconoscibili, altre sono zoomorfe (grandi cani, asini, lepri). Sono numerosi i buoi, a corna dure e a corna lunghe, spesso con simboli solari e peduncoli sussoggolari. Le scene di caccia vi sono pre- senti, come pure le numerose scene a carattere sessuale e gli esseri iti- (37) H. Lhote, Le peuplement du Sahara néolithique d'après l'interprétation des gravures et des peintures rupestres, in « Jour, de la Soc. des afric. », 1970, 40, 2, pp. 91-102; Id., Les gravures du nord-ouest de l'Air, Parigi, AMG, 1972, p. 208; Id., A la découverte des fresques du Tassili, s.l. (Grenoble?), Arthaud, 1958, p. 271; T. Monod, Contribution à V étude de l'Air, Parigi, Larose, 1950, p. 564; F. Mori, Tadrant Acacus, arte rupestre e cultura del Sahara preistorico, Torino, Einaudi, 1965, p. 258; P. Graziosi, Arte rupestre del Sahara libico, Firenze, Vallecchi, 1962; Id., Le incisioni rupestri del- l'Uedi El Chel in Tripolitania, in « Libya antiqua », 1971, V. R. Mauny, Gravures, peintu- res et inscriptions rupestres de l'Ouest africain, Dakar, IFAN, 1954, p. 94,</page><page sequence="22">228 VITTORIO MORABITO fallici, forse cçllegati a culti fallici o riti di fecondità. Le spirali incise, semplici o doppie o triple, fanno pensare al simbolismo esoterico che esse riflettono presso certe popolazioni odierne dell'Africa occidentale {bambara, senuffo, dogon, mossi, agni....). Anche le scene di personaggi animali uniti da legami placentari richiamano l'etnologia (38). I perso- naggi sembrano avere un profilo mediterraneo e portano come arma solo l'arco e come vestiti maschili una cintura con perizoma, e femminili una veste lunga fino ai piedi. Sappiamo poco sulle domesticazioni degli ani- mali, forse i montoni e sicuramente i cani lo erano. La fauna « etio- pica » consta d'elefanti, rinoceronti, leoni, giraffe, struzzi, pantere, an- tilopi, asini selvatici, bovidi. Le antilopi e gli ippopotami dovevano essere cibo prelibato a giudicare dalle scene di manducazione. Esistono incisi pure i pesci che servivano di nutrimento all'uomo e ai pellicani. Lo stile di queste incisioni è naturalista, cioè schematizza ed astrae i soggetti. La tecnica pitturale si caratterizza per la linearità e la profon- dità del solco, che richiama il « tocco capsiano » delle industrie mobi- liari, tracciato sulle pareti precedentemente lisciate alla martellina. L'altro gruppo d'arte parietale riunificabile, non è fatto solo di in- cisioni. Nel Tassili, soprattutto, nelPEnnedi e nel Tibesti, le zone liscie dei muri dei rifugi sotto le rocce, sono riempite di pitture d'una scuola che predilige scene rituali e mitiche o animali, generalmente di piccole dimensioni (10-20 cm.). Vi si vedono grandi personaggi circondati da donne imploranti con le braccia alzate. Vi appare il senso tragico della morte. La figura è decorata all'interno col bianco e la testa dei perso- naggi è simbolizzata da un grande cerchio segnato con linee geometriche, la « testa rotonda » simile al casco di scafandro. Parecchi personaggi portano le maschere tali e quali si trovano nell'odierna Africa occiden- tale e sussahariana. Simili pure alle maschere egiziane d'animali della prima dinastia ad Abydos. In alcune figure si possono quasi vedere an- che i tatuaggi e delle scarificazioni, dipinte in bianco per farle notare. Alcune portano anche degli ornamenti. L'esistenza delle maschere in- sieme a profili « incontestabilmente negroidi » e ai probabili tatuaggi e scarificazioni, indicano che un gruppo negroide con usi più simili ai senuffo era presente nel Sahara centrale prima del 5000 a.C, secondo (38) Le spirali indicano il sole, la creazione, i movimenti del logos e degli astri, il calendario ecc. Siamo colpiti dalla somiglianzà tra i soggetti placentari ed una porta senuffo in legno scolpito conservata al Museo d'Abidjan cfr. B. Holas, Portes sculptées du Musée d'Abidjan, Dakar, IFAN, 1952. Si tratterebbe del « centro » e dell'origine del villaggio.</page><page sequence="23">POPOLAMENTO DEL SAHARA ANTICO 229 una datazione, con un'arte e una cultura specifica, confermando e speci- ficando i dati archeologici. Sia le maschere sia i tatuaggi e le scarifica- zioni sono strumenti delle cerimonie d'iniziazione tribale e di iniziazio- ne religiosa e magica e non possono quindi confermare la teoria di Schurtz (1902) (39) della priorità storica e genetica delle cerimonie tri- bali rispetto alle altre. Ci vorrebbe un diligente lavoro di paletnologia per classificare e interpretare tutte le scene. Le maschere si ricollegano alla immutabilità dell* « aspetto » dei legami originali del gruppo e neu- tralizzano, pertanto, le forze della distrutturazione. I tatuaggi e le sca- rificazioni sarebbero piuttosto un marchio gruppale. Forse più che di un gruppo bisognerebbe parlare di parecchi grup- pi se vogliamo riferire alla varietà dei gruppi, la pluralità degli stili trovati. Se ne contano 15 con spesso loro sovrapposizione, indice que- st'ultima di una probabile lunga durata di questa cultura, o almeno scuola pitturale. Nel suo stadio terminale appaiono personaggi gigan- teschi, uomini di sei metri ed elefanti di quattro ad esempio. La tecnica, secondo l'evoluzione delle fasi, lasciava le linee dei contorni, unici o doppi, con tinte piatte monocrome, bianco o viola o rosso o giallo o altre, e a volte le contornava di bianco pieno. La fauna forse manche- rebbe del leone, ma avrebbe coccodrilli, tartarughe, i pachidermi faco- ceri (il grosso maiale lentigginoso dei primi esploratori) e il mufloné ruminante (entrambi artiodattili), i buoi a corna corte e le antilopi ca- valline. L'arma ricorrente è l'arco, ma si vede qualche « testa di mazza » e qualche spiedo. La mazza potrebbe essere accomunata al predinastico egiziano nagadiano, che l'ha adoperata prima del 3000 a.C. Avremmo forse una datazione relativa. Gli oggetti di caccia erano sottoposti a riti. Non sappiamo con esattezza se queste due grandi scuole siano di epoche differenti, come farebbero credere alcune differenze nella fauna e negli utensili di caccia, più specializzati presso gli autori delle pitture. In aiuto non ci vengono né resti ossei né sepolture, né abitazioni. I cadaveri venivano gettati sui mucchi di detriti, senza poter escludere che con ciò vi erano pure riti funerari. Questi siti a volte danno l'idea d'un santuario più che di siti d'abitazione. D'altra parte le sovrapposizioni di pitture e sculture di differenti forme, se ci dicono che quelle più antiche risalgono alle prime manifestazioni umane del neolitico, rimangono però mute sulla data. Erano popoli che vivevano di caccia, raccolta e (39) Almeno in questo periodo. H. Schurtz (1863-1903), Alters Hassen und nean- nerbünde. Eine darstellung der grundformen der gesellschaft, Berlino, G. Reimer, 1902, p. 458.</page><page sequence="24">230 VITTORIO MORABITO forse pesca. Non si conoscono parietali uguali. Neanche in Egitto ne sono stati trovati, anzi si può dire che Tarte egiziana abbia conosciuto questi stili e questi modi di vita e che le maschere e Pariete col disco d'Amone sarebbero una manifestazione, dinastica, postuma, di quello dell'oranese. 7. La differenza è netta con il periodo illustrato dalle altre rap- presentazioni più recenti. I cacciatori superstiti si sono convcrtiti o sono stati coperti dai pastori, senza tuttavia occultare completamente la cac- cia, ed apprendendo in più a usufruire meglio dell'agricoltura sponta- nea. La differenza con i cacciatori è notevole e avrà necessitato parec- chi secoli di formazione prima d'essere consacrata nelle rocce. Le ri- cerche del Mori C40) nelPAcacus (Libia) danno delle importanti data- zioni. L'arte rupestre sembra formatasi in tempi lontani con un lento processo. Il periodo delle teste rotonde sembra durato a lungo per comprendere almeno tre fasi stilistiche. L'ultima d'esse ha visto le po- polazioni negroidi ed è attribuibile, con una datazione indiretta, verso il 6000 a.C, cioè prima del 5500 a.C. che segna l'inizio delle rappre- sentazioni pastorali antiche (Uan Amil) che a loro volta precedono i pa- stori medi (Uam Tabu 5095 ± 175 a.C.) probabilmente dei « bianchi » che convivevano con una popolazione negroide. Verso il 4000 a.C. for- se era domesticato il Bos brachyceros che deriverebbe dal Bos primi- genius. L'economia pastorale da un'impronta diversa, più dinamica al Sahara. Sorge una ricchezza economica e di prestigio, le mandrie, che servono da beni di scambio simbolico e reale, e forniscono prodotti per l'abbigliamento e in minor quantità per l'alimento. Non è azzardato per capire questa economia il riferimento a quella dei tutsi, soprat- tutto se si tiene conto che l'abitato protostorico dei tutsi si situa più al nord dell'attuale. A giudicare dalle pitture, l'introduzione della pastorizia sembra avvenuta ex abrupto. Si passa dai bovini isolati alle mandrie attraverso un lungo iato, preparatore forse ma invisibile sulle rocce dipinte. Una organizzazione politico-tribale si è dovuta consolidare e stabilizzare nel- l'ambiente favorevole per far durare l'epoca dei bovidi quattro millenni. Un movimento pendolare di gruppi umani di tipi diversi si è verificato nelle zone montuose del Sahara centrale e dei massicci posti all'incontro tra le aree geografiche diverse della fascia submediterranea e del sud (40) F. Mori, Tadrart Acacus ..., op. cit., pp. 233-241.</page><page sequence="25">POPOLAMENTO DEL SAHARA ANTICO 231 Ciad. Il 2780 a.C. segna a Uan Muhaggiag la fine d'una fase pastorale. L'ultima fase pastorale vedrebbe dei pastori longilinei detti « nilo- camiti » prima del 1550 a.C. Le pitture si trovano su gres, raramente su granito e calcare, den- tro i rifugi riparati dalle rocce, su un'area che va dal Tassili n'Ajjer e PAcacus, e, di meno, nel Tibes ti, Ennedi, Ain Daua (El Auenat ad est della Libia) e qualche gruppo nei ripari dei massicci delPHoggar, Tanezrouft, Zemmour e Kawar. Lo stile è prevalentemente a carattere realistico, con poche figure simboliche. I soggetti sono forniti da ani- mali, uomini e scene a carattere narrativo e documentario non esistenti nei precedenti parietali. Abbondano le scene pastorali e di caccia, e ve ne sono anche a carattere familiare in cui predominano le donne. Se ne vedono sedute davanti alla capanna con un bambino in braccio, men- tre si pettinano, danzanti o davanti le calebasse simili ai recipienti che si usano anche oggi nell'Africa occidentale. La mano è impressa in ne- gativo e, come nelle grotte franco-cantabriche in Egitto e in santuari come ad es. a Monte S. Angelo nelle Puglie, risulta un segno di posses- sione e di forza. Si vedono le mandrie dei buoi partenti per il pascolo, raggruppati attorno alla capanna con una corda a nodo scorsoio nel sot- togola. Il bue era anche adoperato per la soma della famiglia: l'uomo, il bambino e la donna. Le capigliature sono molto curate ed elaborate. Alcuni buoi sono uccisi, scuoiati e forse manducati ritualmente davanti al gregge. Gli stili, i tipi fisici e i vestiti indicano numerose migrazioni di uomini diversi. Il tipo negroide è il più comune. In un rifugio nel- l'Acacus (est di Tassili n'Ajjer), a Uan Muhuggiag, è stata trovata la mummia d'un fanciullo negroide dentro liste di cuoio disseccato, datata al radiocarbone 3445 anni a.C. e di cui abbiamo parlato attribuendola al neolitico sudaniano. È importante il fatto che si può distinguere un pastore di mandrie dal tipo fisico « etiopide », con la pelle color rame e i capelli lunghi e ricci. Questo tipo non è affatto d'origine asiatica né tanto meno d'ori- gine cosiddetta « berbera » o camitica, che è solo una classificazione lin- guistica, ma è il risultato d'una diversificazione genetica da un comune sostrato africano che si è meglio conservato per ibridazione e atavismo preso i peuly gli etiopi e somali, i bush e i tutsi{AX). In Africa occi- (41) J. Hiernaux, La diversité biologique des groupes ethniques, in «Histoire générale de l'Afrique noire », Parigi, PUF, 1970, pp. 65-66; Id., La diversité humaine en Afrique subsaharienne. Recherches biologiques, Bruxelles, Ed. de Tlnst. de Sociologie de Tun. libre, 1968.</page><page sequence="26">232 VITTORIO MORABITO dentale i più vicini discendenti di questa popolazione dipinta sono i peul. Sono sparsi con un gruppo centrale nel Mali e nell'Alto Volta, con un gruppo orientale nel Niger, Nigeria, Camerún, Ciad, Dahomey e Togo, con un gruppo occidentale in Senegal, Gambia, Mauritania e Guinea-Bissao, e con un gruppo Fula nelle Guinee. Sono dei pastori no- madi che hanno costituito un rompicapo per storici ed etnologi. Lo zebù (bos indiens) attualmente da loro posseduto in vasti allevamenti, è sen- sibile al tripanosoma bovino e quindi non può vivere vicino a zone forestiere. Dall'altra parte avendo bisogno di dissetarsi abbondante- mente e regolarmente, costringe i peul a disseminarsi nella zona inter- media, tra la arida e la boschiva, oggi più a sud di alcuni millenni fa, anche se il bue allevato allora era di tipo diverso. Essi hanno conser- vato la memoria di migrazioni « fer go », in lingua fulfunde, che con- tinuamente hanno fatto (42). Conservano il ricordo di due viaggi di andata e ritorno tra Test e Povest africani di cui solo il secondo in periodo storico. I perizomi aderenti in pelle, la capigliatura a cimiero 0 a treccine, i capelli oggi diventati ondulati ma non ricci, le capanne emisferiche e le armi confermano il profilo e quindi l'esistenza del nu- cleo peul neolitico. Sono dipinte anche delle scene con motivi a carat- tere simbolico, con un culto legato al bue e col serpente mitico tali in certi peul non islamizzati e parecchie popolazioni africane. Le scene religiose della « lustrazione del bestiame » ricordano la cerimonia annua- le peul che dura due settimane e culmina alla nuova luna col lavaggio rigeneratore delle zampe del bestiame. Anche il cane che si vede è simile al cane slughi dei pastori nomadi. Vi sono forse segni di scarifi- cazione sui personaggi. Accanto ai negroidi e ai peul vi sono raffigurati 1 « mediterranei », però in numero minore. Questi ultimi dovrebbero essere gli ultimi arrivati, forse elementi di popolazioni settentrionali con una differente organizzazione economica e sociale. Si vede un capo che guida la marcia di disciplinati guerrieri in uniforme; davanti dei dignitari in abiti da cerimonia. Questi popoli facevano la caccia all'arco ma conoscevano le mazze ed anche il più perfezionato giavellotto. Gli animali selvaggi sono quel- li « etiopici », senza il grande búbalo evidentemente estintosi, e con l'antilope bubale, l'orice (artiodattili), le gazzelle mohr e quelle comuni (42) Cfr. G. Vieillard, Notes sur l'exode Toucouleur, in « Cahiers d'Et. afr. », 1960, 2, pp. 183-197; A.H. Ba -G. Dieterlen, Les fresques d'époque bovidienne du Tassili N Ajjer et les traditions des Peuls: hypothèses d'interprétation, in « Journ. Soc. des Africanistes », 1966, 36, 1, pp. 141-157; Id., Koumen. Texte initiatique des pasteurs Peul, Parigi, Mouton, 1961, p. 96.</page><page sequence="27">POPOLAMENTO DEL SAHARA ANTICO 233 e Ponagro (piccolo asino selvatico). I buoi esistenti sono ancora quello senza gobba e corna bulbose che riescono a flottare attraversando i fiumi, e quello a corna lunghe. I baule e i ndama (Costa d'Avorio e Guinea) possiedono ancora il bue auroch (bos primigenius) neolitico che viveva nel Sahara ancora nel sesto millennio, e vicino al Nilo veniva cacciato dai Faraoni alcuni millenni dopo. Il cane, le capre, le pecore e forse l'asino erano addomesticati. Gli ippopotami venivano cacciati in piroga, come facevano i sorko {bozo) nel Mali(43), la più antica popola- zione che, secondo le loro tradizioni e al dire dei popoli loro vicini, viveva nell'Africa occidentale di caccia, per es. prendendo gli elefanti col semplice arpione, e di pesci, come l'ippopotamo, lungo il Niger. Lo stile è naturalista, in generale, con i soggetti posti su diversi piani. I dettagli anatomici - orecchie, occhi, corna, zoccoli - sono riprodotti con minuzia e le figure dimostrano un gusto personale nel- lo stile degli artisti. I residui alimentari e le ceneri trovati nei rifugi del Tassili sono stati datati e risultano prodotti entro un arco di tempo che va dal 3500 al 1800 a.C, anche se i primi arrivati potevano essere giunti prima, forse già nel 4000 a.C. Si è raccolto anche parecchio ma- teriale litico legato ai rifugi. Cuspidi, accette, moli per frantumare i semi, punteruoli in osso, cocci di vasellame a forma di vaso e oggetti ornamentali indici della cura del corpo, come braccialetti ad anelli, anel- lini, pendenti di scisti e le perle ricavate dal guscio dell'uovo di struzzo. Vicino ai rifugi del Tassili si notano delle grosse pietre, a volte disposte ad arco e a volte ostruenti i passaggi tra le scarpate, e sono un tipo di chiusi che proteggevano il bestiame dalle belve, uguali a quelli dei pa- stori nomadi odierni dell'Africa. Le incisioni eseguite dai mandriani di bovidi, non si trovano limi- tate ai rifugi ma sono anche sulle rocce all'aperto. Comportano essen- zialmente figure d'animali con qualche rara effige umana e rarissime composizioni. Sono evidenti delle differenze di stile, attribuibili alle va- rie scuole, anche se nell'insieme lo stile è nettamente di decadenza. I contorni sono fatti alla martellina e raramente lisciati. Le dimensioni so- no ridotte e la stessa fauna delle pitture è resta più statica e rozza. (43) Cfr. Z. Ligers, Les Sorko {Bozo), Parigi, Libr. des Cinq Continents, 1964- 1973, voll. 1-4. L'A. sostiene che parlano una lingua ed hanno abitudini collegabili al- l'antico Egitto. La piroga da loro utilizzata sul Niger è oggi in generale cucita e a forma di falce, mentre la piroga-battello del rupestre predinastico Hammamat (Valle del Nilo) è fatta di giunchi, con le estremità curve, come quelle attuali Kadei del lago Ciad. Tut- tavia le barche funerarie raffigurate nel predinastico egiziano si ritrovano nei freschi del Tassili, nel periodo bovidé, cfr. H. Lhote, A la découverte ..., op. cit., p. 245.</page><page sequence="28">234 VITTORIO MORABITO Soltanto gli animali acquatici sembrerebbero poco numerosi. La caccia è ancora prevalentemente affidata all'arco. Importante è stabilire i luoghi d'espansione delle incisioni per notare come sono preferite le larghe valli con pascolo abbondante ed acqua in tutte le stagioni, del Tibesti, Hoggar, Fezzan, Tassili n'Ajjer, Adras des Iforas, Mauritania, sud Ma- rocco e Rio de Oro, cioè tralasciando la steppa sudanese dell'Air. Si può legittimare Pipotesi che questi pastori abbiano avuto contatti stretti con Test, con Palto Egitto, sicuramente non dopo il predinasico, non dopo il 4000 a.C. L'ottimo artistico, una inimitabile perfezione stili- stica, è stata raggiunta solo nel Sahara. Dei raffronti sono tuttavia con- dotti e qualche similitudine riconosciuta nello stile e nei soggetti, per es. tra l'antilope bicolore di Sweitzer Reneke (Museo di Città del Capo) e lo stile di Djanet (Tassili in Algeria). A dei pastori sono attribuite le statuette antropomorfe che abbiamo legato al neolitico sudaniano ma che in effetti sono d'origine sconosciuta e sono espressioni d'una alta cultura. {continua) Vittorio Morabito ETNOLOGIA antropologia culturale Rivista semestrale Pubblicata sotto gli auspici del Consiglio Nazionale delle Ricerche Pubblica note di aggiornamento su argomenti e discipline affini e ri- cerche interdisciplinari: sociologia, psicologia, storia del folklore e delle tradizioni popolari, etnomusicologia, antropologia economica, linguistica, ecologia, geografia, paletnologia, archeologia, storia ed istituzioni dei pae- si afro-asiatici. Dir. resp.: Piero Battista DIREZIONE - REDAZIONE: C.so Vittorio Emanuele, 110 - 80121 NAPOLI</page></plain_text>