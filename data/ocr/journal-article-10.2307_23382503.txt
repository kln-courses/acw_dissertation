<plain_text><page sequence="1">׳על דעתם של החכמים ז״ל לא עלתה ההגשמה מעולם׳ (מורה הנבוכים א, מו): אנתרופומורפיות בספרות חז״ל — סקירת מחקר ביקורתית* מאת יאיר לורברבוים מבוא המגמה שאפיינה את מרבית החוקרים בדורות שעברו ורבים מהם בדורנו הנה שלילה של תפיסת אלוהות בעלת תווים אנושיים מספרות חז״ל. מגמה זו עשויה לעורר תמיהה, שכן המתבונן במקורות המדרשיים והתלמודיים איננו יכול שלא להשתאות אל מול ביטויים אנתרופומורפיים, שהם לעתים חריפים ונועזים ביותר. על כן, מי שינסה למצוא בספרות חז״ל דברים על אודות האל, שאינם מנוסחים באופן אנתרופומורפי או לפחות מניחים או מבליעים כי הוא ניחן בתארים אנושיים (פיזיים ו/או מנטליים), עלול לגלות שזו משימה שאיננה קלה. אינני טוען שמאמרים כאלו אינם בנמצא,1 על־כל־פנים, קשה לחלוק על ההערכה כי הרבה יותר משמתנסחים המדרש והתלמוד על־אודות האל מתוך שלילת דימויו במונחים אנושיים, הם מתנסחים באופן המייחם לו דמות ותכונות אנושיות להפליא. כיצד, אם־כן, פתרו חוקרים את המגוון העצום של המאמרים, הפזורים בכל ספרות המדרש והתלמוד, המכילים ביטויים אנתרופומורפיים י בסקירה להלן אנסה לעמוד על הדרכים וטכניקות הפרשנות שננקטו במחקר כדי לסלק את ההגשמה מגבולותיה של ספרות חז״ל. עיקרו של הדיון להלן יתרכז בדברים שנכתבו בשניים או שלושה הדורות * מאמר זה הוא עיבוד והרחבה של סעיף מתוך י׳ לורברבוים, צלם אלוהים — ספרות חז׳׳ל, הרמב׳׳ס והרמב׳״ן. עבודה לשם קבלת תואר דוקטור, האוניברסיטה העברית ירושלים, תשנ״ז. הציטוט שבכותרת הוא מתרגומו של שורץ, מורה הנבוכים, עמי 79. 1 גושן, ׳הגוף כצלם׳, סבור שאין בספרות חז״ל תפיסה לא־אנתרופומורפית. נראה לי, כי אין מקום לקביעה זו במצב הנוכחי של המחקר בסוגיה זו. [3]</page><page sequence="2">יאיר לורברבוים האחרונים, במה שנוהגים לכנות ׳מדעי היהדות׳,2 ברם, בהילוך הדברים אתייחס גם לדרכם של כמה מראשי דבריה של ׳חוכמת ישראל׳. הסקירה אולי איננה ממצה, ואולם די בה כדי לגבש מושג ברור על־אודות הדרך שכבש לו הזרם המרכזי של המחקר בסוגיה זו. מן הדיון שלהלן עשוי להתקבל הרושם, כי המחקר הרבה לעסוק בסוגיית האנתרופומורפיות בספרות המדרש והתלמוד, ולא היא. הדברים שליקטתי וסידרתי לקמן הם בבחינת הערות־אגב בתוך מחקרים העוסקים בעניינים אחרים, הרחוקים בדרך־כלל מן הסוגיה דנן. על רקע זה, כוללניותן ונחרצותן של הקביעות שנפגוש, ובעיקר הטון הסמכותי הבוקע מהן, מעוררים תמיהה. המחקר המקיף היחיד שהוקדש לסוגיית האנתרופומורפיות (מראשית ימיה של חוכמת ישראל ועד לאמצע שנות השמונים של המאה העשרים) — שכלל בעיקר ליקוט שקדני של חומר תלמודי שממדיו, כאמור, מרשימים למדי — מצוי בחיבוריו של א׳ מרמורשטיץ3 שהגיע למסקנות שונות, ליתר דיוק: הפוכות, מקביעות החוקרים, שדבריהם יובאו לקמן. כללית נכונה אפוא ההערכה, שלבד מכמה הערות אגב מיעט המחקר לעסוק בסוגיה זו.4 קשה להפריז בחשיבותה של סוגיית האנתרופומרפיות להבנת מחשבת חז״ל. כמו בכל מסורת או תרבות דתית, גם אצל חז״ל, האל הוא העומד במרכז עולמם. לבירור השקפתם על־אודותיו והתארים שהם מייחסים לו נודעת לא רק חשיבות עצמית; לתוצאותיו עשויות להיות השלכות על עניינים תיאולוגיים רבים אחרים ואף על ענייני הלכה. 1. רקע היסטורי את דרכי התמודדותו של המחקר עם האנתרופומורפיות בספרות התלמודית חשוב לבחון בהקשר היסטורי. ראשיתה של המגמה לסילוק ההגשמה ממסורת ישראל בכלל ומספרות חז״ל בפרט, איננה במחקר מדעי היהדות בעידן המודרני ואף לא 2 זוסמן,׳ אורבך, עמי 13 ובהפניותיו וראו מאיירס, ׳משבר ההיסטוריצזם׳. 3 מרמורשי׳ץ, ׳אנתרופומורפיות׳; הנ׳׳ל, ׳שמות האל׳. ראו גם קדושין, תודעה, עט׳ 288-273, להבדיל ממרמורשטיין, דיונו מופשט והוא ממעט לגעת במקורות. 4 ראו סטרומזה, ׳צורות׳, עמי 269. זוסמן, המתכוון בץ השאר (אם כי לא במפורש) לסוגייתינו, כותב: ׳ואין צריך לומר שרוב הכותבים נטו להתעלם מן ׳׳האגדות התמוהות׳׳ שגרמו לא מעט מבוכה בכל הדורות, למן ימי הגאונים ואילך. ודווקא משום שמדובר במיטב המסורת היהודית ובספרותה המקודשת, הגישה המדעית האובייקטיבית אליה לא תמיד היתה נוחה. עד לפני זמן לא רב עדיין התלבטו חוקתם גדולים, בעלי זכויות לא מבוטלות, בחומר זה וטיפלו בו באופן סלקטיבי, בבחינת ׳׳דין הניין לי ודין לא הניין לי׳׳, ומשלא הצליחו להזדהות עם האגדות ׳׳הזרות׳׳ שבספרות חז׳׳ל כפרו בהן וכמעט שמחקו אותן מכל וכל׳. ראו זוסמן, ׳אורבך׳, עמי 71. לפי הסקירה להלן, מסופקני אם בסוגיית האנתרופומורפיות נוכל להסכים עם קביעתו כי(בזכות אורבך) ׳היום כל זה נחלת העבר׳ (שם). [4]</page><page sequence="3">׳על דעתם של החכמים ז׳׳ל לא עלתה ההגשמה מעולם׳ בקרב מלומדי חוכמת ישראל שקדמו להם, אלא בתקופת הגאונים. בתקופה זו החלה הפילוסופיה היוונית, בתיווכה של הפילוסופיה הערבית, לחדור לתחומה של המסורת היהודית. בשל התפתחויות פנימיות(הביקורת הקראית)5 ולחצים חיצוניים(הביקורת המוסלמית)4 החלו חכמים להיטרד מביטויי ההגשמה הממלאים את המקורות, ובמיוחד מהחריפים ומהנועזים שבהם דוגמת ספר שיעור קומה. המבוכה שגרם חיבור זה — המייחס את עצמו לגדולי התנאים, רבי עקיבא ורבי ישמעאל7 — הביאה כמה מן הגאונים, ובהם ר׳ סעדיה גאון, לטעון כי הוא מזויף.8 הגם שדרכי הגשמתו של ספר שיעור קומה ייחודיים, ואולי אף מרחיקי־לכת, יחסם של הגאונים כלפיו משקף את יחסם כלפי כלל הביטויים האנתרופומורפיים שבמסורת, דהיינו: אלו שבמקרא ובמדרש. הגאונים נבוכו מכלל ספרות האגדה, ואולם הגשמת האל הרווחת בה הטרידה אותם במיוחד. וכך כתב רב האי גאון: האי מילתא אגדתא היא ובכל דדמי לה אמרו רבנן אין סומכין על דברי אגדה [...] וכל מילתא דאמרוה רבנן דומיה דהכי לאו על פשטיה אמרוה אלא בתורת משל ודימוי לדברים שנודעים לבינותינו למראית העין כי היכי דדברה תורה בלשון בני אדם דהא נביאים הכי ממתלין עין ה׳ הנה יד ה׳ [...] ולאו על פשטיה אלא בתורת משל ולשון בני אדם ואף הכין אתין דברי אגדה.9 לגישה זו שותפים גאונים נוספים, ובהם רב שרירא, שמואל בן חפני ורבנו חננאל.10 יותר משהוציאו את האגדה מידי פשוטה מיעטו הגאונים לעסוק בה,״ ובהערכתו של 5 ראו השל, תורה, עמי xxv; ספרסטץ, פענוח, עמי 6-1 וההערות בעמי 215-213; בן שמאי, אל־ קדקסני: פרנקל, דרכי האגדה, עמי 504 ואילך. 6 אלטמן, ׳אגרת משה נרבוני׳; ספרסטין, שם, עמי 3-1 : פרנקל, שם. ביקורת דומה נשמעה מפי נוצרים במאה הי״ג בוויכוחים בפאריז ובברצלונה, ראו ספרסטין, שם, עמי 3 ואילך. 7 ראו מרכבה שלמה לח, ע׳׳ב. וראו אלטמן, שם, הסוקר את תולדות היחס לשיעור קומה, שקנה לו את מעמדו בעיקר בשל הדברים המיוחסים בו לרבי עקיבא, ראו גם שלום, פרקי יסוד, עמי 171 j כהן, שיעור קומה, פרק 11 בר־אילן, הכתרת ה׳, עמי 229; ספרסטין, שם עמי 6: וישפה, הרמב׳׳ם ושיעור קומה. 8 דעה זו מיוחסת לרב סעדיה גאון על־ידי רבי יהודה בחילי מברצלונה בפירוש ספר יצירה, מהדורת הלברשטאם, ברלין 1885 עמי 21-20, וראו אלטמן, שם, עמי 182. כך גם סבר הרמב״ם, ראו אלטמן, שם, וראו להלן, סעיף 8. המגמה להרחקת היסודות המיתיים והמאגיים מגבולות היהדות הרבנית ניכרת גם בגישתו הפרשנית של רב סעדיה גאון לספר יצירה, ראו בן שמאי, ׳רב סעדיה גאון וספר יצירה׳. 9 אוצר הגאונים, ברכות נט, ע״א. 10 אוצר הגאונים סנהדרין קיא, ע״ב: חגיגה יא, ע׳׳א (רב שרירא גאון), חגיגה ד, ע״ב (רב שמואל בן חופני): חגיגה יב ע״א-ע׳׳ב (רבנו חננאל). לדיון במגמת הגאונים ראו השל, תודה א, עמי XXV xxvii: פרנקל, שם, עמי 507-504: ספרסטין, שם, עמי 12. ראו גם בר־אילן, יד האל; והנ״ל, ׳הכתרת ה״. 11 פן מרכזי של מהלך זה הוא ניתוק ההלכה מן האגדה, תוך התמקדות בהלכה וזניחת האגדה. וכך כותב, למשל, הגאון שמואל בן חופני באיגרת משנת 985: ׳ואף על פי כי היו ראשונינו הגאונים [5]</page><page sequence="4">יאיר לורברבוים ר׳ אברהם בן הרמב״ם לגבי מורשתם בעניינים אלו: ׳המדרשות והמעשיות ודברי הפסוקים [...] מעטים ונעלמים מעיני כל ההוגים בתלמוד ורוב המפרשים לא שלחו בהם ידם ולא באה נפשם בסודם׳.2, בחיבורו אמונות ודעות מפתח רב סעדיה גאון טכניקות פרשנות מגוונות כדי להרחיק את ההגשמה מהקנונים היהודיים. א׳ אלטמן הראה, כי רב סעדיה גאון היסס בין השימוש במיתודה האלגורית(טאויל)13 — שנטל מן הכלאם המועתזילי — לבין השימוש בתיאוריית ׳הכבוד הנברא׳ שאותה ייחד בדרך־כלל לתיאורים התיאופניים שבמקרא.14 לפי ר׳ יהודה הלוי, ׳יש שההגדות מספרות על ראיית רוחניים במראה, ואין פלא שחסידים כאלה יראו בכח פרישותם הגדולה וזיכוך דעותם צורות כאלה, מהן מדומות ומהן שיש להן אמיתות מציאות גם מחק למחשבה כאשד ראו אותן הנביאים׳.5, רבנו חננאל נוקט גישה דומה.6, אולם היה זה הרמב״ם — גדול הלוחמים באנתרופומורפיות במסורת היהודית — שהביא מגמה זו לשיאה. את חלק־הארי מספרו מורה הנבוכים, כמו־גם חלקים נכבדים מכתביו האחרים, הקדיש לשכלול ולפיתוח של טיעונים ושל דרכי פרשנות להרחקת ההגשמה מן המקרא ומספרות המדרש והתלמוד. כפי שנראה להלן, טכניקות אלה אומצו על־ידי חוקרים, שעשו בהם שימוש למחקר ולפרשנות של ספרות חז״ל. השפעת הרמב״ם על המחקר בסוגיה זו ניכרת בדרכי הטיעון והפרשנות, בדוגמאות ואף בטרמינולוגיה שטבע. את המחקר המודרני של ביטויי ההגשמה בספרות התלמודית ניתן לתאר כהמשך ישיר של מסורת הפרשנות הרציונליסטית־מיימונית.7, הקדושים, מצעם בעדן, נוהגים לכתוב מכתביהם דברי הגדות וריצויים ופיתויים לרצותכם להתנדב לפתותכם להנדב, אכן אנחנו סללנו דרכים אחרות לכתוב הלכות ושמועות ואלה הם הסולת ודברי ההגדות הפסולת׳(לפי ש׳ אסף, תקופת הגאונים וספרותה, ירושלים תשט״ו, עמי 283) על הנתק שיצרו הגאונים בין הלכה ואגדה ראו לורברבדם, צלם, עמי 60-58. 12 ׳מאמר על דרשות חז״ל לר׳ אברהם בן הרמב״ם ז״ל׳. קובץ תשובות הרמב׳׳ם ואגרותיו, מהדורת ליכטענבערג, ליפסיא 1859 דף 39. וראו פרנקל שם, עמי 504 ו־508. 13 כוונתי לאלגוריה במובן ׳משלי, ראו להלן, סעיף 12, השוו ספרסטין שם, עמי 15 ו־215, הערה 62. 14 ראו אמונות ודעות, חלק ב, י, וראו אלטמן, עיונים, עמי 147-145 ; וולפסון, אספקלריה, עמי 127-126. סעדיה גאון החיל לעתים תיאוריה זו גם על האגדה, ראו ההפניות לעיל, הערה 9; וספרסטין שם, עמי 13. 15 כוזרי, מאמר שלישי, עג(מהדורת אבן שמואל, עמי קנ) וראו גם מאמר רביעי, ג(שם, עמי קנד-קסה). 16 ראו פירושו לברכות ו, ע״א-ז, ע״א ופירושו לספר יצירה, עמי 33-32. וראו ספרסטין שם, עמי 13 ; ובמיוחד תא־שמע, הספרות הפרשנית, עמי 134-133. 17 פן מרכזי של מהלך זה הוא ניתוק ההלכה מן האגדה, תוך התמקדות בהלכה וזניחת האגדה. כפשוטה. כך, למשל, מסורת הפיוט באיטליה ולאחר מכן באשכנז ובצרפת וכן רש״י ובעלי התוספות, ראו סקירתו של פרנקל שם, עמי 511 ואילך. לגבי הראב״ד ראו השגתו המפורסמת על דברי הרמב׳׳ם בהלכות תשובה ג, ז, וראו הרוי, ׳שאלת אי הגשמיות׳, עמי 74-69, והפניותיו למחקרים, שם. בהקשר זה ראוי לציון ר׳ משה תקו(אשכנז, המאה הי״ג), שבחיבורו כתב תמים נאספו בלא לאות מקורות אגדיים אנתרופומורפיים. ר׳ משה תקו התעקש הן על מובנם הפשוט הן על סמכותם, [6]</page><page sequence="5">׳על דעתם של החכמים ז״ל לא עלתה ההגשמה מעולם׳ 2. הרחקת ההגשמה — מבנה הטיעון והנחדת־יסוד דרכי ההתמודדות של החוקרים עם המקורות האנתרופומורפיים בספרות חז״ל מגוונות: יש הרואים בהם ספרות עממית שאיננה משקפת את אמונתה של העלית הרבנית לתקופותיה. היו שטענו שהם אינם משל חז״ל, אלא דעות ששורבבו לקובצי המדרש והתלמוד על־ידי חוגים לא־רבניים. דרך אחרת גורסת שלשונות מגשימות במדרש אינן אלא קונבנציות ספרותיות או ׳שעשועי דמיון׳ שאין להם ולא כלום עם תיאולוגיה של ממש. טכניקה אחרת להרחקת ההגשמה היא הפוכה ולפיה אלו הן התבטאויות א־זוטריות עמוקות הנעלות מבינתנו. יש שגרסו כי ביטויי ההגשמה נתפסו על־ידי החכמים כמורים על ישויות השרויות בדמיון, כעין ׳מראה נבואה׳, הניבט לעיניים ה׳פנימיות׳ בלבד. דרך נפוצה להתמודד עם האנתרופומורפיזמים שבספרות חז״ל היא להבינם במטפורות, כאלגוריות, כמשלים וכיו״ב. מטפורות ואלגוריות למה י לחוויית המפגש עם האל, לתוארי פעולתו ואף לתוארי השלילה. דרכם של מרבית החוקרים היא לייחס אחת מדרכי הרחקת ההגשמה שהוזכרו למקור מדרשי או תלמודי כלשהו ולראות בו בניין־אב לכלל המקורות האנתרופומורפיים בקורפוס החז״לי. כפי שנראה, הקושי במהלך זה הוא כפול: ראשית, המקור האמור איננו מבטא — לפחות לא בהכרח — את מה שמנסים לייחס לו. חלק ניכר מן המקורות המובאים על־ידי חוקרים כדי להוכיח את הטענה כי חז״ל מרחיקים הגשמה נוחים יותר להתפרש באופן שיתיישב עם תפיסת אלוהות מאנישה. יתר על כן, יש בהם כאלה שאף תומכים ומחזקים את הטענה שהיו בקרב חז״ל מי שהחזיקו בהשקפה אנתרופומורפית. שנית, בדרך־כלל לא מובאת הנמקה להשלטת המקור האמור על מכלול ספרות המדרש והתלמוד. אחד הגורמים המזינים את המגמה במחקר להרחקת ההגשמה מן הספרות התלמודית הוא קטעי מדרש המדברים על נשגבות־האל ורוממותו. חוקרים נוטים לתלות בהם תפיסת אלוהות מופשטת ויש שאף מצאו בהם תיאולוגיה נגטיבית. הגם שמדרשים כאלה נוחים לעתים להתפרש כך, אין לבלבל בין שני רעיונות אלו. י׳ קויפמן עמד על הבחנה זו, כשהטעים כי האמונה הישראלית משגיבה את האל, מצד אחד, אך ׳משווה לו דמות׳ מצד שני. ׳ההפשטה׳ — קובע קויפמן — היא ׳מחוץ לתחום הפרובלמטיקה של המקרא והתלמוד׳.18 אכן, אין סתירה בין תפיסת אלוהות שהיא לדעתו — משנית רק למקרא. ראו ספרסטין שם, עמי 7 : וכן תא שמע, ׳נימוקי חומשי, המביא את דברי ר׳ ישעיה די טראני, שמהם עולה כי רבים מרבני אשכנז האמינו בהגשמה כפשוטה. ברם השוו אורבך, ערוגות הגושס, ד, עמי 80-79. למסורות אלו לא היתה כמעט השפעה על המחקר המודרני של האגדה, ובמיוחד בסוגיית האנתרופומורפיות. 18 קדפמן, חולדות ב, עמי 229. [7]</page><page sequence="6">יאיר לורברבוים אנתרופומורפית לבין ההכרה כי האל מרוחק, נסתר ונשגב. תפיסות אלה שלובות זו בזו הן במקרא והן בספרות התלמודית הנסמכת עליו. הרשימה דלעיל איננה ממצה את הדרכים להרחקת ההגשמה שנקטו חוקרים שונים. בהילוך הדברים נפגוש בדרכים נוספות ובגרסאות מתוחכמות, יותר ופחות, של דרכי הפרשנות שהזכרנו. דרכים אלו גם אינן מוציאות זו את זו, וניתן להחיל את כולן או את חלקן על מקורות שונים לפי עניינם. כך עשה הרמב״ם וכך עשו חוקרים שאת דבריהם נסקור לקמן. 3. תיזת העממיות היו חוקרים שסברו כי המימרות המגשימות, כמו גם עיקרה של ספרות האגדה, מיועדות לפשוטי העם ולכן אין לחפש בהם תיאולוגיה רצינית, על־כל־פנים לא כזו שהיתה קרובה ללבם של החכמים. גישה זו מוצאת את ביטויה אצל יוסף היינמן:19 רבים מביאוריהם של בעלי האגדה למקרא אינם אפוא אלא משל ואלגוריה: יותר ממה שהם באים לפרש סתומות שבכתובים, הם מבקשים לנקוט עמדה בשאלות אקטואליות, להדריך את העם ולחזק את אמונתו. ברם, כיוון שהדברים פונים אל הקהל הרחב, אל עמי הארץ, אל נשים וילדים, אי אפשר לנסח בעיות בצורה מופשטת ולהשיב עליהן תשובות עיוניות ומעמיקות. כדי שהדברים יחדרו וייקלטו בלב השומעים נאה להם הלבוש הסיפורי, השימוש הרב במשלים וכיוצא באלו דרכי המחשה ואמצעים ספרותיים השווים לכל נפש. היינמן קובע כאן, כי האגדה היא ביסודה משל ואלגוריה. למה? כנראה לעקרונות אמונה בסיסיים השווים לכל נפש.20 לפי היינמן, האגדה אינה ביאור של ממש לכתובים: היא גם לא מבטאת תכנים עיוניים מעמיקים. לדעתו, האגדה היא קורפוס ספרותי שמקורו אמנם אצל החכמים אך הוא מיועד ל׳קהל הרחב, אל עמי הארץ, נשים וילדים׳(להלן, תיזת העממיות). הראשון שפיתח תיאוריה שלפיה המקרא והמדרש מתנסחים במכוון בשפת ההמון ולכן מכוונים במיוחד אליו, היה הרמב״ם. במורה הנבוכים חלק א׳, ראה לעיל, כך הוא כותב: כבר ידעת אמרתם הכוללת למיני הפירושים כולם התלויים בזה העניין והוא אמרם [=חז״ל]: דברה תורה בלשון בני אדם." עניין זה — כי כל מה שאפשר 19 היינמן, אגדות ותולדותיהן, עמי 12 . 20 מדברי היינמן נראה, כי טענתו שהאגדה היא עממית היא ביאור של קביעתו שהאגדה היא משל ואלגוריה. ברם, אפשר גם להבין כי הוא מתכוון לשני אפיונים נפרדים. 21 ראו, למשל, ספרי במדבר, שלח, עמי 121, ד״ה: הכרת תכרת: ברכות לא, ע״א; כריתות יא, ע״א; סנהדרין צ, ע״ב. [8]</page><page sequence="7">׳על דעתם של החכמים ז״ל לא עלתה ההגשמה מעולם׳ לבני אדם כולם הבנתו וציורו בתחילת המחשבה הוא אשר ראוי לאלוה ית׳. ולזה יתואר בתארים מורים על הגשמות, להורות עליו שהוא ית׳ נמצא. כי לא ישיגו ההמון בתחילת המחשבה מציאות כי אם לגשם בלבד ומה שאינו גשם או נמצא בגשם אינו נמצא אצלם.22 בהמשך הפרק מדגיש הרמב״ם כי במאמר חז״ל שציטט ׳לשון בני האדם הוא: הדמיון ההמוני׳. עניין זה חוזר ונידון בכמה מקומות במורה23 והוא אחד מן האמצעים החשובים שהרמב״ם נוקט בהם להרחקת ההגשמה מן המסורת היהודית. אמנם, במוקד דברי הרמב״ם עומדת האנתרופומורפיות שבמקרא, אולם את התיזה הזו הוא מסב גם לביטויי ההגשמה בחז״ל, שהרי בדבריהם — ׳דברה תורה׳ וכו׳ — הוא תולה את התיזה עצמה. את דרכי הביטוי של המקרא הוא מייחם אפוא גם לימיני הפירושים כלם [=האגדה] התלויים בעניין זה׳, והוא מאמץ אותן, כידוע, גם בדרכי כתיבתו־ שלו.24 אמנם היינמן איננו מזכיר במפורש את עניין ההגשמה, אך ברור שבדבריו על אודות עניינים ׳מופשטים׳ ו׳תשובות עיוניות ומעמיקות׳ הוא מכליל גם אגדות אנתרופומורפיות.25 היינמן איננו תולה את דבריו באמרה ׳דברה תורה בלשון בני אדם׳, כנראה מפני שברור לו שבספרות התלמודית — אין לה ולא כלום עם הדחקת ההגשמה.26 מדברי היינמן, שעיקרם אומץ על־ידי חוקרים נוספים27 עולה, כי ספרות האגדה — שלא כמו ספרות ההלכה — היא ספרות עממית, שיוצריה הם לאו דווקא 22 מורה הנבוכים, עמי מח. 23 ראו, למשל, חלק א, לג, מו. ברם, לגבי פרק לג ראו לקמן, סעיף 10. 24 ראו מורה הנבוכים, פתיחה, הקדמה. 25 היינמן, שלא כמו הרמב׳׳ם(במקומות אחרים במורה הנבוכים ובכתביו האחרים) איננו מציק, שבצד המובן הפשוט (׳ההמוני׳) של האגדה יש לה גם מובן אזוטרי. 26 א׳ גייגר ויש״ר הראו, כי בספרות התלמודית השתמשו במאמר זה רק לעניץ מדרשי הלכה. ראו אוצד נחמד, מחברת א, תרט׳׳ז, עמי 125, 160-159, וראו קויפמן, תולדות ב, עמי 236, הערה 20. הרמב׳׳ם לא היה הראשק שפירש כך את המאמר התלמודי הנ״ל, ראו דברי רב האי גאון לעיל! וכן חובות הלבבות, שער הייחוד, פרק עשירי, עמי קכא, וראו בכר, אגדות, א, חלק ב, עמי 5 הערה 6. יצדן כי הגם שלא מצינו שהמאמר התלמודי האמור נסב על הרחקת ההגשמה, הוא איעו מצטמצם לענייני הלכה בלבד, ראו למשל, ספרי במדבר, פרשת שלח, (מהדורת האראוויטץ), עמי 121. המאמר נסב בדרך־כלל על מלים מוכפלות במקרא, כמו ׳הכרת תכרת׳, ׳ראו תראו׳(ברכות לא, ע׳׳ב), ׳איש איש׳(יבמות עא, ע׳׳א), ׳העבט תעביטנו׳(כתובות 0ז, ע׳׳ב) ׳הענק תעניק׳(קידושין יז ע׳׳ב). במקום אחר מייחס מראו הרמב׳׳ם למאמר זה מובן אחר באומרו: ׳ואמנם אלו המלות כלם [־בספרים שיתארו האלוה ית׳ בראשון ואחרק! כלומר בספרי הפילוסופיה!] כלשון בני אדם׳(מורה הנבוכים א, נז). ב׳לשון בני אדם׳ כאן כוונתו לפילוסופים, שגם לשונם והכרתם מוגבלות בהשגת ׳עניינים אלוהיים׳. 27 ראו, למשל, יצחק היינמן, דרבי האגדה, עמי 10. [9]</page><page sequence="8">יאיר לורברבדם הוגים עממיים.28 בהנחה זו החזיק גם ר׳ נחמן קרוכמאל, שהפער בין ההשקפות הרציונליסטיות שייחם לחכמים ובין מה שמצא במדרש ובאגדה גרם לו להרחיק לכת ולטעון כי ׳האגדות המשובשות׳ — דהיינו האגדות המגשימות, שנראו לו ׳ברמת השיחה העממית או ההמונית׳ — ׳אינן מדברי חכמים, ונשתרבבו במקרה לתוך התלמוד ומדרשים׳.29 הבעיה עם תיאורים וטענות מעין אלו — הן של הרמב״ם הן של המחקר המודרני — היא באופיים הכוללני. את ׳תמת העממיות׳, כשהיא מוסבת על כלל ספרות האגדה אפשר להבין בשני אופנים: לפי האחד, תפיסותיהם של החכמים — שלא כמו תוכני האגדה — הן מופשטות ורציונליות, כלומר: מעין פילוסופיות. לפי האופן האחר, חז״ל כשלעצמם לא התעניינו בתיאולוגיה או בענייני הגות. התעניינותם התמקדה בהלכה ובמוסר, ויצירתם בתחום האגדה נועדה לספק את צורכי ההמון בלבד. לבד מן העובדה כי אין ראיות ישירות לתיזת העממיות הכוללנית בשתי הגרסאות הללו, עומדים לפתחה קשיים נוספים. לגבי הראשונה, לא ידועה ספרות אחרת, ׳גבוהה׳ יותר, של יוצרי האגדה — שחלקם הנכבד הם גם בעלי הלכה — שתתמוך בקביעה כי ספרות זו נועדה להמון בלבד.30 לגבי הגרסה השנייה, הטענה שהחכמים לא התעניינו בעניינים תיאולוגיים אלא רק בענייני מוסר והלכה31 — עניינים הממצים את ספרותם ה׳גבוהה׳ — קשה לבסס בץ השאר משום שהיא מניחה כי ההלכה התלמודית מנותקת מעניינים תיאולוגיים. באמצעות ניתוחן של כמה אגדות הראה י׳ פרנקל, כי מקורן בבית־המדרש, ובכך דחה את תמת העממיות בגרסתה הכוללנית. מאגדות אלה הסיק פרנקל תיזה כוללנית הפוכה, שלפיה מקום מושבה של האגדה כולה הוא בבית־המדרש. צדק מ׳ הירשמן 28 ראו הירשמן, ׳על המדרש׳, הערה 5. יוסף היינמן רואה באגדה ׳יצירתם של חכמים׳ ש׳מושב החיים׳ שלה היה הדרשה בציבור, וזאת כעד חוקתם שטענו כי האגדה כולה היא פרי יצירתם של דרשנים עממיים. תמת העממיות לגבי האגדה איננה אחידה. היו שפיתחו אותה בהשפעת מגמות רומנטיות במאה הי׳׳ט ומתוך כך תפסו את האגדה כמשקפת את ׳רוח העם׳. גישה זו ניכרת אצל כמה מחוקרי המאה הי׳׳ט. ראו, למשל, צוק, הדרשות: ובכמה התבטאויות של גינזבורג, הלכה ואגדה, וראו ביאליק ורבניצקי, ספר האגדה, הקדמה. גרסה זו של התמה אימה רווחת בקרב חוקרי המאה העשרים, שרבים מהם אימצו אותה בניסוחו של היינמן, שהיא המשך המגמה אשר ראשיתה בתקופת הגאונים. על גישת צונץ לאגדה ראו ניהוף, צונץ. לגבי גישה קרובה של א׳ ילינק ראו הנ׳׳ל, ׳תפיסת האגדה של ילעק׳. 29 ראו קרוכמאל, מורה נבוכי הזמן, ערוכים על ידי ש׳ ראבידוביץ, לונדון תשכ׳׳א, שער י״ד: ׳האגדה ובעלי האגדה׳, עמי תד. יצוין, כי כלל האגדה היא לדעתו — ׳דרשות לציבור בשבתות׳. וראו שי׳׳ר, ערך מילין, ערך ׳אגדה׳, הממשיך את גישתו של רנ״ק. וראו ביקורתו של קויפמן, תולדות, ב, עמי 237 והערה 22. על ת״ק בעניין זה ראו פתקל שם, עמי 590 זוסמן, ׳אורבך, עמי 71. 30 ראו ליברמן, ׳כמה יוונית׳, פלדמן, ׳כמה הלנמם׳, והרד, ׳חז״ל והפילוסופיה׳, והפניותיו שם. 31 ראו ההפניות של השל, תודח א, עמי xxxii. העדות 23-22. כך גם עולה מדברי ליברמן, ׳כמה יוונית׳, המנמק באופן זה את הסיבה להיעדר דיונים פילוספיים בספרות חז׳׳ל. ליברמן מניח מן הסתם (לפחות במאמר זה) כי ספרות האגדה איננה תיאולוגיה רצינית. [10]</page><page sequence="9">׳על דעתם של החכמים ז״ל לא עלתה ההגשמה מעולם׳ כשטען(כלפי פרנקל) כי ירק עריכת קטלוג מדויק וממוין היטב של סוגי הדרשות השונים, הן מבחינת צורתן והן מבחינת תוכנן, תביא להכרעה אם לפנינו יצירה השייכת באופן בלעדי כל־כך לבית־המדרש׳.32 ברם, הקושי בהצעתו — לאחר שנדחתה האפשרות לייחס לחז״ל תפיסות תיאולוגיות ׳מופשטות׳ בנוסח הרמב״ם — הוא בעמימות המושג ׳עממיות׳. במובנו האחד הוא מורה על דרשה, שהדרשן המלומד עצמו מסתייג מתוכנה. במובנה האחר, ׳דרשה עממית׳ מכילה תוכן שהדרשן המלומד שותף לו, אולם הוא מוצג על־ידו באופן פופולרי. ייתכן שה׳עממיות׳, על שני מובניה, רלונטית לאגדה, אולם לא ברור על־פי מה אפשר לקבוע את התאמתה של אגדה כלשהי לאחד משניהם. ועוד: לפי המובן האחרון, לא ברור מה תהיה דרך לא־פופולרית להציג את הרעיונות האלה.33 לענייננו, הנקודה המטרידה איננה נעוצה בתיזת העממיות גופה אלא באחד מן הביסוסים שנוהגים להעניק לה, ולפיו המדרשים האנתרופומורפיים ככאלה הינם עממיים, ומקומם לא יכירם בבית־המדרש. טענה רציונליסטית וגורפת זו טעונה ראיה ולו בגלל העובדה שמדרשים מן הסוג הזה נפוצים בכל פינות המדרש והתלמוד וגם בעניינים הנוגעים להלכה.34 אינני בא לכפור בתזת העממיות ככל שהיא חלה על חלקים מסוימים מספרות האגדה,35 אולם אין לקבל את ׳מבחן האנתרופומורפיות׳ כאמצעי לזיהויים. 4. ׳כמליצת השיר׳ יצחק היינמן, בחיבורו דרכי האגדה, כותב: והאמונה הזאת [שהקב״ה רוצה בעבודת בית המקדש] היא שגרמה לכמה דרשות מגשימות. אמנם יש גם פסוקים במקרא שהמבקרים החדישים ראו בהם משום הגשמה, אבל דווקא הם נפתרו במובן רוחני, הן בתרגומים, הן על־ידי חז״ל. לא עלה על דעתם להבין את בראשית יח במובן זה שהקב״ה היה אורחו של אברהם. תפיסתם את המליצה ׳בצלם אלוהים׳ יוצאת מתוך מאמרם: את שהוא בצלמנו ובדמותנו — ורדו(מגזרת רדה), ואת שאינו בצלמנו ודמותנו — ירדו (בראשית רבה ח, יב), על הפס׳ ׳ויראו את אלוהי ישראל אמרו ׳כל המתרגם פסוק כצורתו הרי זה בדאי׳ כי ׳ה׳ רואה ואינו נראה׳.36 32 הירשמן, ׳על המדרשי, עמי 86. 33 לדיון בפן העממי של האגדה, שאיננו נוקט את תמת העממיות הכוללת, ראו חזן־רוקם, רקמת חיים. 34 ראו, למשל, הלברטל, מהפכות, פרק ז! ולורברבוים, צלם, פרקים ז-ח. 35 ראו ד אברהם אק עזרא, הקדמת פירושו לאיכה, וראו השל, חודה א, עמי xxxvi. 36 דרכי האגדה, עמי 84. בדבריו האחרונים מסתמך היינמן על שכטר, השותף לתפיסה זו. [11]</page><page sequence="10">יאיר לורברבוים בביטוי המקראי ׳צלם אלוהים׳ ובמופעיו במדרש רואה היינמן ׳מליצה׳. מונח זה מבטל את הערך הרעיוני־תיאולוגי של המדרשים העוסקים בו.37 ספק אם יש ממש במסקנה זו, שכן מופעיו הרבים של עניין צלם אלוהים בספרות התלמודית עשויים להוליך למסקנה הפוכה.38 ועוד: קשה להבין כיצד היינמן פוסק בהכללה כי משמעות ׳צלם אלוהים׳ אליבא דחז״ל (כולם) מצטמצם לעניין הרדייה, שהרי ספרות המדרש מלאה בהתייחסויות אחרות לעניין הצלם שלפחות לכאורה הן מגשימות בעליל. גם שאר קביעותיו של היינמן, ובעיקר מסקנתו הכוללנית והנחרצת כי ׳רק הראשונים [פסוקי מקרא מרחיקי הגשמה] מעידים [לפי חז״ל] על תפיסת התורה׳,39 מעוררים תמיהה. די לעיין בפרשה בבראשית רבה, שממנה נטל היינמן את אחת מראיותיו, שכן מצויות בה כמה דרשות אנתרופומורפיות נועזות ביותר. כך, למשל, דרשתו של רבי הושעיה (שגם בה מובלע עניין הצלם): ׳בשעה שברא הקב״ה את האדם הראשון טעו בו מלאכי השרת ובקשו לומר לפניו קדוש [...]׳.40 זאת ועוד: המאמר שמביא היינמן מבראשית רבה למעשה איננו אנטי־אנתרופומורפי ולכן קשה להסיק ממנו תפיסה לא־מגשימה בעליל. מן הצמצום כביכול של ה׳צלם׳ ל׳רדיה׳ מסיק כנראה היינמן כי מאמר זה מרחיק הגשמה. אולם מסקנה זו איננה הכרחית, שכן מאמר זה איננו חולק בהכרח על מאמרים אחרים, המדגישים את הממדים הגשמיים של עניין ה׳צלם׳.41 גם בראיה האחרונה אין ממש, שהרי כל שנאמר בה הוא שהקב״ה אינו נראה. היינמן מניח שהסיבה לכך היא שהוא חסר־צורה, אולם ייתכן שביסוד המדרש עומד נימוק אחר: האל איננו נראה לא מפני שהוא חסר־צורה; להיפך, הוא בעל צורה, ובשל־כך הוא בוחר להיסתר מעיני האדם. התפיסה שהאל־בעל־חצורה אינו נראה, מטעמים ׳טקטיים׳42 או אחרים מוכרת היטב מן המקרא.43 תפיסה זו מצויה 37 כיוון דומה, אמנם באמרת־אגב, נקט דייווים, שתיאר את מאמרי חז׳׳ל העוסקים בענייני ׳אדם׳ כ׳שעשועי דמיון ולא תיאולוגיה רצינית׳. ראו דייויס, פאולוס והיהדות הרבנית, עמי 53. הערכה זו מעוררת תמיהה בשל מסקנתו של דייוויס עצמו שלפיה ׳פנטזיות אלו׳(כלשונו) השפיעו עמוקות על פאולוס, חניך המסורת הרבנית, שהפך אותן לתיאולוגיה רצינית ורבת־עוצמה, ראו שם, עמי 1, 55 ו־75. דעה קרובה לזו מביע שכטר, תיאולוגיה, עמי 13 : ׳רשלנות, חוסר־עניין ועצלות ניכרים ביחסם של הז״ל לכללים תיאולוגיים׳. 38 ראו לורברבוים, צלט, פרקים ו־ח. 39 דרכי האגדה, עמי 83. להערכה כוללת של חיבור זה, בין השאר כ׳ספר אפולוגטי׳, ראו פרנקל, דרכי האגדה, עמי 558-557. 40 בראשית רבה ח, יב(עמי 64-63); מכילתא דרבי ישמעאל, שירתא, ג(עמי 127-126); מכילתא דרבי שמעון בר יוחאי, בשלח טו, ב (עמי 78) וראו אלטמן, ׳הרקע הגנוסטי׳, עמי 36. 41 על מאמר זה ראו בראשית רבה, מהדורת תיאודור־אלבק, עמי 65 ; ובחילופי הנוסח הרבים, המעידים על השיבוש שבדרשה וראו דברי המהדיר, הערה 8. 42 כדברי צ׳רבונייה, ׳היגיון׳, עמי 199. 43 קויפמן, חולדות, ב, עמי 228: הלברטל ומרגלית, עבודה זרה, עמי 47. [12]</page><page sequence="11">יעל דעתם של החכמים ז״ל לא עלתה ההגשמה מעולם׳ גם בספרות המדרש44 ועל־כן אין מניעה (אם־כי גם לא הכרח) שהיא זו המשתקפת גם במדרש זה. ואשר לטענת היינמן כי עבודת בית־המקדש ׳היא זו שגרמה לכמה דרשות מגשימות׳ אציין, כי המדרש מלא בתיאורי הגשמה שאין ניכרת בהם כל זיקה למקדש. יתר על כן: לדעתי, אפשר להראות כי ביטויי ההגשמה במדרש, לפחות אלו הקשורים בעניין צלם אלוהים, התרבו והועמקו דווקא לאחר החורבן ואפשר שגם בתגובה לו.45 לעניין צלם אלוהים נשוב ונדון בהמשך.46 התפיסה שלפיה האגדה איננה אלה מליצה, מצויה כבר בכתבי הרמב״ם, הכותב: ׳הדרשות, שדרכם ידוע למי שהבין דבריהם, וזה: שהם אצלם כדמות מליצת השיר גם לא שהדבר ההוא הוא עניין הפסוק ההוא... והתפרסם הדרך ההוא והיו עושים אותו הכל, כמה שיעשו המשוררים מזמורי שיר׳.47 הקשר הדברים הוא הדרשות בויקרא רבה ל, על ארבע מינים ולולב. הרמב״ם מבחין בין שתי גישות ל׳דרשות׳ אלה: ׳החלק האחד ידמה שהם אמרום על צד באור עניין הפסוק ההוא, והחלק השני יבזה אותם ויחשבם לצחוק אחר שהוא מבואר־נגלה שאין זה עניין הפסוק... ולא הבינה אחת משתי הכיתות שהם על צד מליצות השיר׳. עם זאת ברור, כי הרמב״ם רומז לטכניקה זו גם כדי להרחיק הגשמה. 5. חווית מפגש בערך'Anthropomorphism' שכתב ל׳ גינזבורג עבור האנציקלופדיה היהודית הוא סוקר את ׳מגמת סילוק ההגשמה מן האלוהות׳, המאפיינת, לדעתו, את ההגות היהודית מאז המקרא ואילך. בפסקה הנוגעת לענייננו הוא כותב: ׳בספרות חז״ל הקדומה מצויות גם כן מספר התבטאויות המצביעות על נטייה לכבוש מושגים נחותים וחושניים של האלוהות׳.48 הראיות שהוא מביא לדבריו ספורות, והעיקרית שבהן היא המאמר 44 ראו, למשל, מכילתא דרבי ישמעאל, בחודש, ב, עמי 211-210: ספרי דברים, שנה: שם, שנז! תורת כהנים ב, יוז! מדרש תהלים כב, לב (צט, ע׳׳א) וראו פישביין, ׳מידות כבוד׳: מרמורשטיין, ׳אנתרופומורפיות׳, עמי 95; וולפסון, ׳אספקלריה׳, עמי 33 ו־44. 45 לעניין זה, בקשר לעניין הבריאה בצלם, אני מקווה להקדיש מחקר נפרד, לעת עתה ראו לורברבוים, צלם, עמי 268-265. לגבי טענת היינמן כי התרגומים מרחקים הגשמה, ראו להלן, סעיף 13. 46 ראו להלן סעיף 15. 47 מורה הנבוכים ג, מג, וראו השל, תורה, א עמי xxxix, וספרסטין, פענוח חז״ל, עמי 14. מעניין להשוות דברים אלה לדברי הרמב״ם בהקדמה לחלק(עמי קכא), שלפיהם ההבנה הראויה של האגדה (׳הכת השלישית׳) היא ׳כי הם [חז״ל] בכל מה שאומרים מן הדברים הנמנעים דברו בהם בדרך חידה ומשל... כי חידה הוא הדבר שהמכוון בו בנסתר... לפי שדברי החכמים כולם בדברים העליונים שהם התכלית, אמנם הם חידה ומשל׳. 48 גינצבורג, ׳אנתרופומורפיזם׳, עמי 623. לערך זה, שנכתב ב־1901 נודעת השפעה גם בימינו, עיינו, למשל, שטרן, ׳אנתרופומורפיות׳, הערה 1. על דרכו של גינזבורג בחקר האגדה ראו פרנקל, שם עמי 553. [13]</page><page sequence="12">יאיר לורברבוים מבראשית רבה כז, א(׳גדול כוחן של הנביאים׳ וכר), שהוא מפרש כמרחיק הגשמה. במאמר זה הוא רואה בניין־אב לכלל המדרשים, ובכללם אלה האנתרופומורפיים, בספרות חז״ל. מאמר זה יידון להלן. דברי גינזבורג נידונו ברותחין על־ידי פ׳ רונזצווייג.49 רוזנצווייג מבקר את גישתו הפסיכולוגית או האפיסטמולוגית, שלפיה האנתרופומורפיזם הינו ׳קוצר לשון׳ ו׳צמצום המחשב׳ שבגינם ׳בורא האדם את האלוהים בצלמו׳. לדעתו גישה זו מתעלמת מן ה׳ניסיון התיאולוגי׳ שהוא מושא המחקר ב׳מדע הדת׳,50 ובאמצעותו יש להבין את סוגיית האנתרופומורפיות. רוזנצווייג איננו ידוע כחוקר ספרות חז״ל, מאמרו מתנודד בין ביטוי השקפותיו על אודות הפנומנולוגיה של האנתרופומורפיות ובין הערכה מלומדת ומרוחקת של תפיסת האלוהות במקורות היהודיים הקלסיים. אולם לדבריו, היתה כנראה השפעה במחנה החוקרים ולכן כדאי לבוחנם מקרוב. לדעת רוזנצווייג, הצד השווה שבכל הניסיונות התיאולוגיים, עד כמה שניסיונות־אמת הם ולא רעות־רוח בעלמא הוא שניסיונות של ויעוד ומפגש הם; לא ניסיונות שבהם מתנסה אתה בעצם העומד כנגדך, כדרך ניסיונות־העולם, ולא מעורבים משני סוגים כדרך הניסיונות הבין־אנושיים. אם אינך רוצה אפוא להשיג את גבול הניסיון, אין אתה רשאי להגיד היגד כלשהו, לא על אלוהים ולא על האדם אלא רק על התארעות שגץ השניים. ובכך נותן לנו המקרא את ההדרכה הנאותה ביותר... ה׳אנתרופומורפיזמים׳ שבמקרא כולם היגדים על ויעודים בין אלוהים לאדם... אין ׳אנתרופומורפיזמים׳ אלה [־במקרא] מצטרפים לעולם לדיוקן או לתיאור, אלא בהתאם אופיים המוחשי־הנוכחי בכולו הם מתייחסים ליציר העומת בלבד ואל רגעו הנוכחי הזה בלבד.,5 אל־לה למסקנה האקסיסטנציאלית של רוזנצווייג לטשטש את רקעה הרציונליסטי־ מיטפיזי(ברוח מיימונית). לדעתו, התפיסה שתוארה למעלה נגזרת בין השאר, מן ההכרה כי ׳אין אנו רשאים לומר שיש לאלוהים עיניים, אוזניים, פה, יד [...] ולא משום שפחיתות כבוד היא לו לראות, לשמוע [...] אלא משום שפחיתות כבוד וצמצום יש בלשון ״יש לו״׳, והוא ממשיך: ׳לא ניתן לנו לדעת מה אלוהים ומה לאלוהים׳.52 49 רוזנצווייג, נהריים, עמי 40-34. רשימתו של רוזנצוויע התפרסמה לראשונה ב־,Der Morgen, 4 Heft 5,1928 ואחר כך ב־521 .Kleinere-Schriften, Berlin 1937, p, ראו גלי, ׳רחנצווייג/ הערה 1. 50 זה ביטוי שלי, בעקבות רוזנצווייג, המוצא (שם) אנלוגיה בין ה׳ניסיון התאולוגי׳ ובין ׳הניסיון הפסיכולוגי׳ ו׳הניסיק הביולוגי׳. 51 רוזנצווייג, נהריים, עמי 39-35. 52 שם, עמי 37. [14]</page><page sequence="13">יעל דעתם של החכמים ז״ל לא עלתה ההגשמה מעולם׳ רתנצווייג מייחם את התיאולוגיה הנגטיבית הזו למקרא, שאת האנתרופומורפיזמים שבו הוא רואה ׳כסייג למונותיאיזם/53 ברוח זו הוא מתבטא גם כלפי האגדה: משתי קצוות אלה של אלוהי הרוח היהודי־היווני מזה והאדס־האלוהים היהודי־ הנוצרי מזה נמלטה היהדות אל ה׳אנתרופומורפיזמים׳ הנועזים של האגדה התלמודית, היינו אל הוודאות הנחושה שכל מה שאנו מתנסים באלוהים, ממנו הוא בא. מכוח הוודאות הזו, כמו מכוח התורה ולמדיה, נשתמרנו כיהודים.54 רוזנצווייג סבור, אפוא, כי ביסוד המקרא, כמו גם ביסוד ספרות המדרש והאגדה, עומדת גרסה כלשהי של תיאולוגיה נגטיבית. הביטויים האנתרופומורפיים במקורות אלו אינם נסבים על האל, אלא על ׳חוויית המפגש הרגעית׳ של האדם עמו — חוויה שהיא חיונית — לדעת רוזנצווייג — לחיים דתיים באשר הם.55 התמקדותה של האגדה בחוויה הדתית ולא באל עצמו משחררת אותה מסד המונותיאיזם — ׳הגוזר שתיקה על כל ניסיון לדבר על־אודות האל עצמו׳ — ומאפשר לה להפליג בתיאורי הגשמה נועזים." המגבלה היחידה שרוזנצווייג מייחם לאגדה היא ההימנעות מצירוף תיאורים ל׳כלל דיוקן שלם של האל.׳ ׳מגבלה׳ זו היא הצידוק הטקסטואלי־ספרותי היחיד שהוא מעלה לתפיסתו בדבר טיבם האקסיסטנציאלי של האנתרופומורפיזמים במסורת היהודית הקלטית, בכלל, ובספרות חז״ל בפרט.57 השקפתו של רוזנצווייג לגבי חשיבותם של ביטויי ההגשמה (גם עבור האדם המאמין בימינו) עשויה לענות לרחשי־לבם של רבים, אולם החלתה על אמונתם והשקפותיהם של החכמים כרוכה בקשיים. ראשית, ההצדקה של רוזנצווייג להחלת השקפתו הן על המקרא והן על האגדה — מפוקפקת. רבים סבורים כי המקרא, כמו גם המדרש, מציג דיוקן — פסיכולוגי לפחות — מוגדר ומפורט של האל. שנית, 53 על תפיסת האלוהות המטה־פיזיקלית של רוזנצווייג ראו כוכב הגאולה, ירושלים תש׳׳ל, עמי 80-64. וראו גלי, שם, עמי 242 ; וכן עמיד, ׳הפילוסופיה של פתץ רוזנצווייג׳, והשוו אידל, ׳רתנצווייג והקבלה/ עמי 109. 54 נהריים, עם׳ 39. 55 על השאלה, כיצד, יהפוך המיתוס לדבר אלוהים הקורא לאדם ׳ברגע זה׳, ראו מאמרו של רוזנצווייג ׳המקרא ולותר׳, נהריים, עט׳ 55-41. וראו עמיר, שם, עמי 392-391. 56 על עצמות האל לפי האגדה כותב רחנצודיג: ׳ואם נשאל מה הם [־־האנתרופומורפיזמים שבהם מתגלה האל לאדם] לגבי אלוהים עצמו. הרי טפח מכך אפשר שמתגלה במימרה התלמודית שאין מלאך אחד עושה שתי שליחויות׳. ועוד, רוזנצווייג(בקטע שקדם לציטוט דה) מעלה את הטענה הפרדוקסלית לכאורה, כי ה׳אנתרופומורפיזמים׳ הם הערובה היחידה כנגד נסיגה אלילית: שכן אין האלילות אלא הקדשתה של התגלות אמיתית בת־רגעה של אלוהי האמת בדיוקן אל בר־קיימא, העומד מכוח קיומו זה בפני רצון ההתגלות המתחדש והולך של אלוהים׳(נהריים, שם). וראו עמיר, שם, עמי 390; וכן רוזנברג, ׳מיתוס המיתוסים׳, עמי 176-174. 57 את הצידוק הזה מסב רוזנצווייג על ביטויי ההגשמה במקרא, אולם סביר להניח שהוא מחיל אותו גם על האגדה: שהרי שניהם מבטאים — לדעתו — אותה חוויה או התנסות. [15]</page><page sequence="14">יאיר לורברבוים כפי שנאמר כבר למעלה, הימנעות המקורות מלתאר את האל במונחים אנושיים־ פיזיים איננה נובעת בהכרח מתפיסה תיאולוגית ׳נגטיבית׳, אלא מההנחה כי האל נסתר מעיניו של האדם. זה בררך־כלל הטעם המובלע במקרא, ולעתים גם במדרש, להימנעות מן הדיבור על־אודות האל. טעם זה איננו עולה בקנה אחד עם המובן האקסיסטנציאליסטי של רוזנצווייג. שלישית, גם אם ׳המגבלה׳ של רוזנצווייג נכונה לגבי המקרא, לפחות בכל הנוגע לתיאורים הפיזיים של האל (ויש מקום להסתפק בכך) היא איננה הולמת את ׳האנתרופומורפיזמים הנועזים של האגדה התלמודית׳, שאיננה נרתעת(כנראה גם לדעת רוזנצווייג עצמו) מתיאורים פיזיים של האל ובוודאי מתיאורים פסיכולוגיים מורכבים שלו.58 ובאשר להיעדר ׳דיוקן׳ או ׳תיאור׳ מלא של האל — אם כוונתו של רוזנצווייג היא להיעדרם של טקסטים או חיבורים ארוכים ו׳שיטתיים׳, הרי אלה חסרים באגדה, לא רק לגבי האל, אלא לגבי כל נושא. לפי טיבה הספרותי, ולא בהכרח לפי טיבה המהותי־רעיוני, האגדה היא תמיד מקוטעת ונקודתית. הארכתי קמעה בדיון לגבי רוזנצווייג בשל ההשפעה שהיתה להשקפותיו על חוקרי מקרא ועל חוקרי ספרות המדרש והתלמוד.59 אמנם האחרונים אינם מודים בכך במפורש, אולם השוואת הדברים עשויה לאושש טענה זו. על־כל־פנים, דבריו חשובים משום שיש בהם ביטוי מפותח וברור לרעיונות שרק נרמזו בדברי חוקרים שכתבו אחריו. מ׳ קדושין, שטבע את המונח ׳מיסטיקה נורמלית׳ לגבי מפעלם של חז״ל סבור שבספרות המדרש והתלמוד אין אף קורטוב של מוחשיות האל.60 לדעתו, הלשונות המאנישים שבאגדה הם ׳מבעים מטפוריים׳, דהיינו: ׳חיוויים מטפוריים לתחושה של התייחסות מסוימת. תחושה זו, חווייתית־אישית [...] אפשר להביע רק על דרך מטפורה׳.61 קרבתו של קדושין לרוזנצווייג גלויה לעין. 58 ראו שטרן, ׳אנתרופומורפיות׳. 59 ראו, למשל, קנוהל. מקדש הדממה, עמי 124, המפנה (שם, הערה 12) גם לקויפמן, תולדות א, עמי 442-440, להשפעתו על חוקרי המחשבה היהודית ראו למשל רוזנברג, ׳מיתוס המיתוסים׳, עמי 178-176. וראו תגובתו של ליבס, ׳מיתוס ואורתודוכסיה׳. 60 קדושין, תודעה, עמי 280,11 : ׳אין לומר שחז׳׳ל תפסו את האל באופן גופני, שהרי הם חוו — לפי דעתנו — מיסטיקה נורמלית שהיא נעדרת חוויה חושית׳. במינוח ׳מיסטיקה נורמלית׳ מושפע קדושין מגרשם שלום, הסבור כי אמנם המיסטיקה משתמשת בסימבוליקה אנתרופומורפית, אולם ׳החוויה המיסטית ביסודה נעדרת דמות היא׳(פרקי יסוד, עמי 12 ו־15) לדעתו, האונטולוגיה העומדת ביסוד המיסטיקה היא ׳אין׳: ׳בתחתית כל מה שיש למיסטיקאי לומר נשארת תמיד אותה חוויה נטולת דמות׳, וראו וולפסון, אספקלריה, עמי 58-52. 61 לפי הולץ, חז״ל, עמי 220, וראו שם, עמי 226-208: קדושין, שם, עמי 288-273. בעמי 12 הוא כותב: ימה שנחשבה [אצל חוקרים] כבעיית האנתרופומורפיות בספרות הרבנית היא אכן בעיה, אך לא של אנתרופומורפיות. זו בעיה שצומחת מההתנסות של חז״ל באלוהים, זו בעיה שטעונה גישה פסיכולוגית, לא פילוסופית׳, ובעמי 280: ׳הפילוסופים אינם מצויים באותו מישור של חז׳׳ל. לחז׳׳ל אין כלל בעיה של אנתרופומורפיות... התבטאויותיהם על אודות האל הם תוצאה של התעניינות [16]</page><page sequence="15">׳על דעתם של החכמים ז׳׳ל לא עלתה ההגשמה מעולם׳ א״א אורבך, בחיבורו הקלאסי חז״ל — אמונות ודעות, כמעט שאיננו נוגע בעניין האנתרופומורפיות. לדידו, מובן מאליו שחז״ל(בעקבות המקרא) הרחיקו הגשמה מן האלוהות. באחת מהתייחסויותיו הספורות לנושא זה הוא כותב: מהמקרא קבלו חז״ל את ההשקפה על אלוהות על־מיתולוגית ועל־טבעית, האל הוא רוח ולא בשר. נשללה באופן מוחלט כל אפשרות לסמל את האל על־ ידי יצור כלשהו על האדמה או על יד צבא השמיים. ׳אל מי תדמיון אל ומה דמות תערכו לו׳ (ישעיה מ, יח). המלחמה נגד הפסילים היתה מלחמה נגד הגשמת האלוהות נגד האמונה שיש משהו טבעי בחומר ובצורותיו הטבעיות־ אומנותיות. מאידך חסר רעיון ההפשטה במקרא. אלוהים מופיע ומתגלה לעין הבשר בדמויות שונות [...] דימויים אלה ושאר ביטויים אנתרופומורפיים היה בהם כדי להביע את התודעה של קרבת אלוהים אבל יחד עם זה עשויים היו לפתוח את הדלת בפני חדירת המיתום... הרחקת המאגיה והמיתום ציוותה על יצירת מרחק בין אלוהים לאדם אבל מאידך רוצה האדם להרגיש בקרבת אלוהים [...].62 גם אורבך סבור אפוא, כי האל לפי המקרא, כמו־גם לפי חז״ל, הוא טרנסנדנטי מכול וכול. את האנתרופומורפיזמים שבספרות חז״ל הוא מפרש כביטוי לתודעה של ׳קרבת אלוהים׳ ובשום פנים לא בתיאורים של האל עצמו. כפי שראינו, מקורו של הרעיון אצל רוזנצווייג והוא הגיע אל אורבך במישרין, ואולי בהשפעת ג׳ שלום.63 לדברים אלה ודומיהם — שהתקבלו על־ידי חוקרים בלא ערעור64 — התכוון י׳ זוסמן כשכתב: ׳במידה מסוימת גם אורבך צייר את עולמם של חז״ל ואת דמותה של היהדות הרבנית־תלמודית בצבעים אידיליים למדי. הוא תיאר אותם לעתים בדמות תבניתו [...] תחת מעטה של שכלתנות רציונלית׳.65 בניגוד לרוב החוקרים שדבריהם נידונים כאן, רוזנצווייג, קדושין ושלום אינם דנים את האנתרופומורפיות לגנאי. אולם מנקודת המבט המעניינת אותנו — בירור הולם של תפיסת האלוהות בזרמים מרכזיים של הספרות התלמודית — גישתם מרחיקה הגשמה לא פחות מגישות השוללות את האנתרופומורפיות מכול וכול. שונה לגמרי מזו של הפילוסופים, הן מייצגות התנסויות אנושיות שאין להן ולא כלום עם רעיונות ספקולטיביים/ עמדת קדושין מתחוורת גם לפי ביקורתו את גישת י׳ קויפמן(שם, עמי 287-283) שתוארה לעיל. בנימה דומה כותב גם שטרן, ׳אגדה/ עמי 10. 62 אורבך, וזז״ל, עמי 30. בדברים אלה ניכרת כמובן השפעתו של קויפמן, ראו שם, הערה 3. 63 שאליו הוא מפנה שם, עמי, 30 הערה 5. 64 ראו, למשל, אליאור, ׳ייחודה׳, עמי 16 ; פרנקל, דרכי האגדה, עמי 370, וראו גם להלן, סעיף 7. 65 זוסמן, ׳אורבך, עמי 77, הערה 151 וראו גם עמי 73, הערה 148. דבריו של זוסמן בהערות אלו יפים במיוחד לסוגיית האנתרופומורפיות, השווה להערכתו־שלו שם, עמי 73 (יחד עם זאת, זוסמן מדגיש [שם, עמי 75] את ׳השנאה לאפולוגטיקה׳ שאפיינה את אורבך. אפולוגטיקה ניתנת אפוא לשיעורין). [17]</page><page sequence="16">יאיר לורברבוים 6. תוארי פעולה כאמור, אורבך צועד בעקבות גרשם שלום, המצטט מתוך הסכמה את בנו יעקב שלפיו ׳אין כל ספק שבעיני המקרא... אלוהים הוא מתחילה ועד סוף ישות רוחנית טהורה, נעדרת כל דמות וגוף [...] ניתן אפוא לומר: ככל שהמושג רוחני יותר כן ביטויו אנתרופומורפי יותר! שהרי עניינם של בני ישראל אלה לא היה בדייקנות פילוסופית אלא בדיבור על האל החי׳.66 בניגוד לשאיפתו של יעקב ׳לדחות גם כל דיבור על דמות אלוהים׳, מעמיד שלום ׳מגמה אחרת, הדבקה בנאמנות שלמה בדיבור האנתרופומורפי על אלוהים׳: עולם האגדה היהודי הוא הדוגמה החיה והמרשימה ביותר לדרכי הבעה אלה. ההרגשה של קרבת אלוהים היתה כאן עדיין חזקה דיה, עד שלא נרתעו בעליה מתיאורי הגשמה מופלגים, עם שהיו מודעים בהחלט לאופיים המיוחד. התבטאויות אלה נוגעות כמעט תמיד לפעילותו של האל ולא להופעתו, ואופיין המטפורי, המושאל, ברור ובולט לעין ברוב המקרים ואף הודגש היטב בכתובים מן המקרא שעליהם הם מסתמכות (הדגשה במקור — י״ל).67 ל׳נאמנותה׳ של האגדה כלפי ביטויי הגשמה — שהיא פרדוקסלית לכאורה לפי הנחתו בדבר רוחניותו של האל התלמודי — מבליע שלום שלושה הסברים, שלמרות קרבתם זה לזה רצוי להבחין ביניהם. ההסבר הראשון, השאוב כנראה מרוזנצווייג (אלה ׳דרכי הבעה... להרגשה של קרבת אלוהים׳)68 נידון לעיל. ההסבר השני, שלפיו ביטויי ההגשמה הם מטפורות והשאלות, יידון לקמן.69 לפי ההסבר השלישי, הדימויים האנתרופומורפיים באגדה נסבים רק על פעולות האל ולא על הופעתו ובוודאי לא על עצמותו. 66 שלום, פרקי יסוד, עמי 155. לעמדה דומה ראו קדושין, תודעה, עמי 141. 67 שלום, שם, עמי 156. 68 מיד בהמשך הקטע שצוטט למעלה כותב שלום על־אודות האגדה ברוח שונה לגמרי: ׳אך ענייננו כאן אינו בשאלות הכרוכות בתפיסת בעלי האגדה עצמה, אלא בשאלה אחרת: כיצד קרה הדבר, שעם כל היחס העוין למיתוס ולדימוי האל בתמונות, ועל אף המגמה לצמצום האנשת אלוהים מצד התאולוגיה הרבנית... לא נדחקה לגמרי [־־בקבלה] בעיית דמותו של האל?׳ ראו פרקי יסוד, עמי 156. 69 לשונות מגשימים כביטוי לקרבת אלוהים גם הם מושאלים. הגם שההסבר השני כולל בתוכו את ההסבר הראשון והשלישי, הוא טעון דיון לעצמו, ראו להלן סעיף 12. למרות דבריו על־אודות טבעה המטפורי של האגדה, לא נטה שלום לייחס לה מובן סימבולי כפי שייחס לדברי מקובלים. הגם שהסכימה הדיאלקטית שקבע להתהוותה של מיסטיקה במהלך התפתחותה של דת כלשהי — שלפיה רק אחרי השלב הראשון, המיתי(התמים) והשלב השני, הממוסד, יכול לבוא השלב המיסטי(הרומנטי) שהוא סימבולי ביסודו — מזמינה את אפיון האגדה כמיתית דווקא, נמנע מכך שלום. ראו זרמים עיקריים, עמי 15-10. אולם השווה שלום, גנוזיס יהודי, עמי 36 ואילך. וראו אידל, ׳חז״ל נגד קבלה׳: ופישביין, גרשם שלום. [18]</page><page sequence="17">׳על דעתם של החכמים ז״ל לא עלתה ההגשמה מעולם׳ הסבר זה, שאומץ גם על־ידי אורבך — הפותח את הפרק ׳שכינה, נוכחות האל בעולם׳ בטענה דומה70 — לקוח מתורת תוארי הפעולה שפיתח הרמב״ם: ׳ויהיה כל תואר נמצא בספרי האלוה ית׳ הוא תואר פעולתו לא תואר עצמו׳.,7 לגבי שלוש־ עשרה מידות הוא כותב? ׳ו׳החכמים׳ יקראום ׳מידות׳ [...] והענין הנה אינו שהוא בעל מידות, אבל פועל פעולות דומות לפעולות הבאות מאתנו ממדות, רצוני לומר מתכונות נפשיות, לא שהוא ית׳ בעל תכונות נפשיות׳.72 שלום איננו מביא שום מקור התומך בפרשנות רמבמי״ת זו למאמרי חז״ל האנתרופומורפיים. יתכץ שהוא התבסס על המדרש בשמות רבה ג, ו שמביא אורבך: ׳אמר לו הקב״ה למשה: מה אתה מבקש לידע, לפי מעשי אני נקרא. פעמים שאני נקרא באל שדי, בצבאות, באלוהים, בה׳. כשאני דן את הבריות אני נקרא אלוהים, וכשאני תולה על חטאיו של אדם אני נקרא אל שדי [...] הוי: אהיה אשר אהיה, אני נקרא לפי מעשי׳.73 הקושי בפתרון זה ל׳בעיית׳ ההגשמה הוא שוב בכוללניותו. כמו אורבך, הרואה במדרש מאוחר זה ׳מעין סיכום לביאורי השמות אצל חז״ל׳,74 משליט שלום תפיסה זו על כלל האגדה בלא הנמקה ובניגוד למה שעולה ממקורות אחרים שקשה לפוטרם בדימויים לפעולות האל בלבד. יתר על כן, המקור האמור, הגם שאיננו מגשים איננו אנטי־אנתרופומורפי במובהק, אלא אם כן מחליטים לקרוא לתוכו את הקונספציות של הרמב״ם בעניין תוארי הפעולה, שלמעשה אינן כלולות בו. אפשר לפרשו בנקל באופן שיתיישב עם מקורות מגשימים. ההמלצה על הכרת האל באמצעות התבוננות במעשיו איננה מניחה בהכרח את היותו נעדר צורה. כשם שמעשי האדם מעידים על אופיו, שבלעדיהם הוא נסתר מן העין, כך מעידים מעשיו של הקב״ה על מהותו שגם היא סמויה מן העין.75 מדרש זה, בשונה מן מן המיטפיזיקה המיימונית, איננו בהכרח מנתק את האל מפעולותיו. במילים אחרות: עניינו של המדרש — לפחות לפי קריאה 70 אורבך, חד׳׳ל, עמי 29. 71 מורה הנבוכים א, נג. 72 שם א, נד. 73 אורבך, שם. אורבך מביא את נוסח דפוס ראשוץ(קושטא רע״ב), שם מובא המאמר בשם ר׳ אבא בר ממל, אולם הנוסח בשאר כתבי היד של שמות רבה שונה במקצת: ׳אהיה אשר אהיה אמר לו: לפי מעשי אני נקרא. פעמים שאני נקרא אל שדי, צבאות׳ וכוי, ראו שמות רבה ג ו, מהדורת שנאן, עמי 127, ובהערותיו. בתנחומא(הנדפס) מובא מאמר הקרוב לנוסח שמביא אורבך בהשמטת הייחום לר׳ אבא. 74 לאחר קביעה זו כותב אורבך: ׳מדרש שמות שיש בו משום ביטול כל משמעות מיתולוגית...׳ והוא ממשיך ומעלה את הטענות שצוטטו לעיל(בסעיף 5) בדבר אמונת חז״ל באל על־טבעי, נטול צורה וכר. אורבך מפרש אפוא מאמר זה כמבליע את התפיסה כי האל טרנסנדנטי וכי כל מה שאפשר לדעת על אודותיו הם פעולותיו, שאק להם ולא כלום עם עצמותו. במילים אחרות: הוא קורא לתוך המאמר את תורת תוארי הפעולה של הרמב״ם. 75 השוו השל, תורה א, עמי iv. [19]</page><page sequence="18">יאיר לורברבוים אפשרית וסבירה — איננו בהווייתו המופשטת של האל אלא בהיותו נסתר ונשגב ובדרך להשיג משהו ממנו באמצעות התבוננות במעשיו.76 7. תוארי שלילה גם י׳ פרנקל, בחיבורו דרכי האגדה והמדרש, כמעט שאיננו מתייחם לסוגייתנו. את עיקר מעייניו הוא מקדיש לצורות הספרותיות של האגדה." באחד מן המקומות הספורים שהוא עוסק בה הוא מביא, מתוך הסכמה מלאה, את דברי אורבך שצוטטו לעיל.78 בהמשך להם כותב פרנקל כי ׳״ביטויים אנתרופומורפיים״ אלה [־־כלשונו של אורבך], גם אם מקורם בחזיונות או במחשבות, נעשים ל״ביטויים״ על־ידי הלשון, על־ידי מילים. מילים אלה הם במהותן משלים כי הן מבטאות את הבנתו של האדם את אלוהיו בעזרת תמונות הלקוחות מן העולם המוחשי׳.79 אם ירדתי לסוף דעתו, פרנקל רומז כאן לטענה מתחום הפילוסופיה של השפה. על סמך ההנחה כי האלוהות (לפי המקרא ולפי חז״ל, ואולי אף אצל כל אדם) היא על־מיתולוגית ועל־טבעית — כלומר: מופשטת וטרנסנדנטית — ובשל מגבלות השפה, המתאימה לעולם המוחשי בלבד, סבור פרנקל כי כל דיבור על אודות האל הוא במהותו משל. הרמב״ם במורה הנבוכים מתבטא באופן דומה: ׳ואיני רואה שום אדם יסופק לו שהאלוה ית׳ בלתי צריך לדבר יתמיד מציאותו [...] כלומר: שהוא אינו גוף׳, ולכן הוא מסכם: ׳התארים ההם הגשמיים אשר יזכרום הנביאים... הכל על צד ההמשל׳.80 פרנקל ממשיך ושואל: ׳האם גם ״בעל רחמים״ הוא משל? כלומר, האם גם את ״מידותיו״ של האל אפשר לבטא רק ע״י משל?׳81 כדי להשיב על שאלה זו הוא מנתח קטע ממכילתא דרבי ישמעאל, שירה א (מהדורת הורוויץ־רבין, עמי 119), הדורש את הפסוק ׳אשירה לה״ (שמות טו, א) וילך ה׳ הגדולה והגבורה׳ וכו׳(דברי הימים א כט, יא) באמצעות משל שבו מונגד 76 לפי הנוסח של רוב כתבי היד של שמות רבה (ראו מהדורת שנאן, שם, ולעיל, הערה 73), עניינו של המדרש איננו בשאלת ההפשטה או ההגשמה, אלה בהסברת תופעת ריבוי שמותיו של האל. 77 ראו הירשמן, ׳על המדרש׳, עמי 88. העיסוק בצורותיה הספרותיות ופחות בתכנים היא נחלת רבים מחוקרי האגדה. וראו הירשמן, שם. זו גם מגמתו של שטק, ׳אנתרופומורפיות׳(עמי 154), הרואה בביטויי ההגשמה הנועזים שבאגדה ׳תופעה ספרותית שמשמעותה היא בעיקר רטורית או של ייצוג׳. יש צדק בטענתו, כי צדדיהם הספרותיים של ביטויי ההגשמה לא נותחו באופן מספק, אך נראו לי שאין צדק בטענה כי עיקר הדיון בעבר נסב על אודות השאלה, האם יש לקרוא את הביטויים הללו באופן מילולי אם לאו. שאלה זו לגופה — כמו רוב השאלות הנוגעות לסוגיית האנתרופומורפיות — כמעט שלא נידונה כלל. 78 סעיף 5. 79 פרנקל, דרכי האגדה, עמי 370. להערה דומה, אם כי מסויגת יותר, ראו שטרן, ׳אגדה׳, עמי 10. 80 מודה הנבוכים א, מו. 81 פרנקל, דרכי האגדה, שם. [20]</page><page sequence="19">׳על דעתם של החכמים ז״ל לא עלתה ההגשמה מעולם׳ הקב״ה למלך בשר־ודם. אביא את הקטע כפי שהוא מצוטט על־ידי פרנקל: 1 אשירה לה׳(שמות טו, א), נאה גדולה לה׳, נאה גבורה לה׳, נאה תפארת והנצח וההוד לה׳ וכץ דוד אומר: לך ה׳ הגדולה והגבורה והתפארת והנצח וההוד (דברי הימים א כט, יא). אשירה לה׳, מושלו משל למה הדבר דומה, למלך בשר ודם שנכנס למדינה והיו הכל מקלסין לפניו שהוא גיבור ואינו אלא חלש שהוא עשיר ואינו אלא 5 עני שהוא חכם ואינו אלא טיפש שהוא רחמן ואינו אלה אכזרי שהוא דיין, שהוא נאמן ואין בו אחד מכולן אלא הכל מחניפין לו. אבל מי שאמר והיה העולם אינו כן אלא אשירה לה׳ שהוא גיבור שנא׳ האל הגדול והגיבור וכו׳(דברים י, יז), ואומר מאין כמוך... וגדול שמך בגבורה (ירמיה י, ו) 10 אשירה לה׳ שהוא עשיר שנא׳ ׳לה׳ הארץ ומלואה(תהלים כד א) ואומר לי הכסף ולי הזהב (חגי ב, ח), אשירה לה׳ שהוא חכם שנא׳ ׳מי לא ייראך... בכל חכמי הגויים מאין כמוך׳ (ירמיה יז) אשירה לה׳ שהוא רחמן שנא׳ לה׳ אלוהינו הרחמים והסליחות (דניאל ט, ט), אשירה לה׳ שהוא דיין שנא׳ כי המשפט לאלוהים הוא(דברים א, יז) ואומר הצור תמים פועלו כי כל דרכיו משפט(דברים לב, ד), 15 אשירה לה׳ שהוא נאמן שנא׳ אל אמונה ואין עול (שם), הא לה׳ נאה גבורה לו התפארת והנצח וההוד. אשירה לה׳ שהוא נאה שהוא הדור שהוא משובח, שנא׳ כי מי בשחק יערוך לה׳ ידמה לה׳ בבני אלים (תהילים פט, ז) ואומר ה׳ אלוהי צבאות מי כמוך חסין יה (שם שם, ט), 20 וכן דוד אומר אין כמוך באלים ה׳ ואין כמעשיך (שם פו, ח).82 בשל הדמיון שבין תחילת הקטע (שורות 2-1: ׳אשירה לה׳... והנצח וההוד׳) לבין סופו(שורות 20-16: ׳הא לה׳ נאה גבורה... ואין כמעשיך׳) מחליט פרנקל כי לפנינו ׳יחידה סגורה אחת׳. על סמך קביעה זו הוא מסיק, כי מהשוואת ראשית הקטע, ׳שבו קובע הדרשן(בלשון ׳חיובית׳) שהמידות ״נאות״ לקב״ה׳, לסופו, ׳שבו הוא מבטא את דבריו ע״י שאלות וביטויי שלילה, ״מי... יערך... ידמה״, ״מי כמוך״,״אין כמוך״/ שהרי ׳לגבי מידותיו(של הקב״ה) אין מקום כלל לערוך איזו השוואה בין משהו 82 פרנקל מצטט את הקטע לפי כתב־יד אוקספורד תוך שהוא מדלג על כמה וכמה פסוקים (חלוקת השורות אצלו גם שונה), ראו חילופי הנוסח שבמהדורת הורוויץ־רבין למכילתא. [21]</page><page sequence="20">יאיר לורברבוים אנושי לבין הקב״ה׳. הדרשן m־p בסוף דרשתו, לפי מונחיו של פרנקל, ׳את דגם המשל׳ המובא בתחילתו ובכך הוא מביע את התפיסה כי התארים המיוחסים לאל (׳נאמן׳ ׳רחמן׳, ׳דיין׳ וכוי) שונים באופן מהותי מאלה המיוחסים לבשר ודם. לדעתו, תארים אלה — לפי הדרשן — אף אינם מובנים לאדם. פרנקל מסכם: ׳לאור ראיית מרחק עצום ועקרוני זה בין ׳מידת בשר ודם׳ לבין ׳מידות׳ הקב״ה נמשך הדרשן בסוף דרשתו אל ביטויי השאלה והשלילה שדורשים מן השומע לבטל כל השוואה ודמיון׳(הדגשה שלי — י״ל).83 הקושי בדברי פרנקל הוא שוב כפול. ראשית, מניתוח דרשה אחת הוא מסיק כי חז״ל כולם מחזיקים במעין ׳תורת תוארי שלילה׳ מיימונית.84 שנית, ועיקר, את הדרשה שהוא מביא כראיה למסקנתו אפשר להבין באופן אחר, ליתר דיוק: באופן הפוך. תחילה ראוי לומר כי האופן שבו פרנקל מתחם את גבולות הדרשה — כלומר החלטתו בדבר ראשיתה ובעיקר סופה — מפוקפק. מבדיקת הקטע שצוטט בהקשרו הרחב במכילתא דרבי ישמעאל עולה כי קטע זה הוא צירוף של דרשות שונות, ועל כך להלן. גם אם נקבל את הטענה כי לפנינו ׳יחידה סגורה אחת׳, היא למעשה איננה מבטאת את מה שפרנקל מחלץ ממנה. עניינה של הדרשה הוא ברעיון, כי לגבי הקב״ה — בניגוד ל(מלך) בשר־ודם — ישנה התאמה מלאה בין קילוסו לבין מידותיו הממשיות. מידות אלו מנוסחות בדרשה בחיוב גמור(גיבור, עשיר, חכם וכו׳) דווקא משום שזהו הגיונה הפנימי. הפסוקים שלאורכה מבטאים את שבחו של ׳מי שאמר והיה העולם׳, שהוא היחיד שמתקיימת בו התאמה זו. לעומתו, בני־האדם (ואף אלים אחרים או מלאכים, הנזכרים בפסוקים שבסוף הדרשה) רחוקים משלמות — שבחם הוא מן השפה ולחוץ. הדרשה באה אפוא לומר שהקב״ה הוא כעין ׳אדם מושלם׳. שלמותו איננה מעבר להשגתנו ועל־כן אנו מקלסים אותו. לפסוקים המובאים בסופה אין ולא כלום עם תוארי שלילה. כל שעולה מהם הוא כי אין להשוות ולדמות לה׳ את שאר האלים (או בני האלים), קל־וחומר את בני־האדם, וכי רק לו יאים התארים ׳נאה׳, ׳הדור׳ ו׳משובח׳ (וכן שאר התארים החיוביים שיוחסו לו בדרשה). קשה להשתכנע כי פסוקים אלה, הגם שניסוחם הוא בצורת שאלה (ושלילת השוואה), מבטאים את התפיסה כי ב׳מי שאמר והיה העולם׳ אין כלל השגה. ובמונחיו של פרנקל, פסוקים אלה אינם ׳פורצים את דגם המשל׳ שבחר הדרשן? הם בהחלט מתיישבים עם הדגם הזה.85 83 פרנקל, דרכי אגדה, עמי 372-371. לפרשנות ברוח דומה של הדרשה במכילתא דרבי ישמעאל, עמי 112: ׳דרש ר׳ פפייס לססתי׳ וכו׳ ראו פרנקל שם, עמי 64. והשוו ליברמן, משנת שיר השירים, עמי 120. 84 לתורת תוארי השלילה של הרמב״ם ראו מורה הנבוכים א, נג-ס. 85 על ׳פריצת דגם המשל׳ ראו פרנקל שם, עמי 330 ואילך, ובמיוחד עמי 335. לדעת פרנקל, זהו [22]</page><page sequence="21">׳על דעתם של החכמים ז״ל לא עלתה ההגשמה מעולם׳ יתר על כן: דגם המשל איננו נפח מסיבה נוספת, ממשית יותר: הפסוקים האמורים אינם חלק מן הדרשה שבה מופיע המשל. כפי שכבר רמזתי לעיל, הם שייכים לדרשה אחרת. מקריאת הקטע בהקשרו שבמכילתא עולה בבירור כי סופה של הדרשה שמצטט פרנקל הוא בתיבות ׳הא לה׳ נאה גבורה לו התפארת והנצח וההוד׳ (שורה 16). התיבות ׳אשירה לה׳ שהוא נאה׳ וכו׳(שורה 17) פותחות דרשה חדשה. דרשה זו טעונה ניתוח טקסטואלי מפורט שאין כאן מקומו. אעיר עליה רק כמה הערות הנוגעות לענייננו. ראשית, הקביעה כי זו דרשה אחרת מתחוורת מן העובדה שהיא פותחת בייחום קבוצת תארים אחרת לה׳ — נאה, הדור, משובח. לתארים אלה אין זכר בדרשה הקודמת, הנפתחת ונסגרת בייחום התארים גדולה, גבורה, תפארת, נצח והוד. שנית, נראה כי ההבדל בין דרשה זו לדרשה שקדמה לה הוא במרכז הכובד: הדרשה הראשונה מדגישה כי ׳לה׳(ורק לו) גאה גבורה, לו(ורק לו) התפארת׳ וכו׳ וכך גם בתחילתה: נאה גדולה לה׳, ובהמשך: ׳וכן דוד אומר לך ה׳ הגדולה וכר. זה גם תורף המשל המשולב בדרשה, אולם מרכז הכובד של הדרשה השנייה הוא בייחום התארים נאה, הדור ומשובח לה׳. אם הבחנה זו נכונה אזי באמת הזיקה של הפסוקים ׳כי מי בשחק... מי כמוך חסין יה... אין כמוך באלים׳ וכו׳ לתארים אלה אינה ברורה. פרנקל חש כנראה בקושי זה, אולם דבריו אינם יכולים בשום אופן לפתור אותו, שכן הם תוחמים את הדרשה באופן מוטעה.86 זאת ועוד: אם נעיין בהמשך הדרשה נמצא פסוקים שכל עניינם הוא תמיכה בקביעה כי ה׳ הוא נאה הדור ומשובח. פרנקל משום־מה ניתק אותם מן הדרשה, אולם פסוקים המפתח להבנת המשלים בספרות האגדה כולה,. וכדבריו (עמי 338-337): ׳תמיהה זו [הפריצה] היא המפתח לפריצה לעבר גבול הבנת הנמשל. הנמשל — בתארו עולם דתי מובהק — מביא את האדם המבין אל המקום אשר בו מתגלה לו חידת התפיסה הדתית שאין לה פתרון הגיוני... העולם הדתי מעלה שאלות שאין עליהן תשובה הגיונית־אנושית הה מתבטא במשל. מכאן שמשלים דתיים־הרמנויטיים כאלה הם סוג ספרותי שאין לו מקבילה בספרות המשלים של ספרות העולם׳! פרנקל סבור אפוא, כי ביסודם של המשלים באגדה, שרבים מהם אנתרופומורפיים, עומדת תפיסה דתית עמוקה ופרדוכסלית ורק בכוחם של הראשונים להביא את המתבונן בהם בשערה, כעין דבריו של הרמב״ם בפתיחה למורה הנבוכים: ׳מהיות הענין מתראה, מציץ ואחר יתעלם, כאילו טבע הענין הזה — הרב ממנו והמעט כן הוא. ובעבור זה, כשכיון כל חכם גדול, אלוהי, רבוני, בעל אמת, ללמד דבר מזה הענין, לא דיבר בו כי אם במשלים וחידות׳. ספק בעיני אם דברי פרנקל הולמים את כלל משלי חז״ל — המחזיקים למעלה מאלף — אולם אין לדעתי ספק, כי תיאור זה איננו הולם את המשל שנידון למעלה. 86 אפשרות שנראית לי סבירה פחות היא לפרש את הדרשה השנייה כאומרת: ׳אשירה לה׳ שהוא(ורק הוא) נאה, שהוא (ורק הוא) הדור׳ וכוי. לפי קריאה זו, מרכז הכובד של הדרשות דומה. או־אז הקושי לגבי הפסוקים שבהמשך עשוי להתקהות, שכן עניינם הוא בקביעת ייחודו של ה׳. ברם, פירוש זה סובל מקשיים ניכרים: ראשית, זו קריאה פחות סבירה של פתיחת הדרשה. שנית עדיין לפסוקים האמורים זיקה רופפת לתארים המיוחסים לה׳ בתחילת הדרשה;. שלישית, קשה אף יותר לקרוא בדרך זו את הפסוקים הבאים בסופה (׳וכן הוא אומר דודי צח ואדום׳ וכוי), הבאים לבסס את הקביעה שה׳ הוא נאה, הדור ומשובח, וראו מיד להלן. דיון יסודי בדרשה מחייב את בירור תפקידם של הפסוקים הבאים בראשיתה ואכמ״ל. [23]</page><page sequence="22">יאיר לורברבוים אלה הם בבירור חלק בלתי נפרד ממנה. לענייננו, יש בהם עניין מיוחד: וכן הוא אומר דודי צח ואדם ואומר ראשו כתם פז, ואומר עיניו כיונים על אפיקי מים, ואומר לחייו כערוגות הבושם, ואומר ידיו גלילי זהב, ואומר שוקיו עמודי שש (שיר השירים ה, י-טו). מסתבר כי באותה דרשה, שלה מייחם פרנקל את תפיסת תוארי השלילה, אנו פוגשים (לפחות לכאורה) באחד מביטויי ההגשמה החריפים ביותר בספרות המדרש והאגדה כולה!87 ולבסוף פרנקל איננו רק מתחם את הדרשה באופן מוטעה. בציטוט המופיע בספרו (ראו לעיל) נשמט קטע המופיע בתוך הדרשה, שהוא קובע כ׳יחידה סגורה׳. קטע זה משולב בתוך הפסוקים שלפי קריאתו ׳פורצים את דגם המשל׳. הציטוט המלא של קטע זה שבמכילתא (המשלים את שורות 19-17 למעלה) הוא כדלקמן:88 1 אשירה לה׳, שהוא נאה, שהוא הדור, שהוא משובח שנא׳ כי מי בשחק יערך לה׳ וגו׳, ואומר אל נעח בסוד קדושים רבה, ואומר ה׳ אלוהי89 צבאות מי כמוך חסין יה וגו׳, וכן הוא אומר ה׳ אלוהי צבאות, אות הוא בתוך צבא שלו, 5 וכן הוא אומר ואתא מרבבות קדש, אות הוא ברבבות שלו, וכן הוא אומר90 אין כמוך באלים ה׳ וגו׳ וכן הוא אומר דודי צח ואדום׳ וכו׳. בין הפסוקים שפרנקל מתאר כשאלות וכ׳ביטויי שלילה׳ משולבים אפוא פסוקים נוספים ופרשנות בצדם (שורות 2־6), שאין להם ולא כלום עם שאלות ושלילות. להיפך: הפרשנות הניתנת להם על־ידי הדרשן קובעת כי הקב״ה מזוהה, שכן הוא יחיד ומיוחד (=׳אות הוא׳) ׳בתוך צבאו שלו׳ ו׳בתוך רבבות שלו׳.,9 87 ואכן, ש׳ ליברמן מצא בדרשה זו אחת מן ההוכחות לזהות שקבע בין המדרש הקדום של ר׳ עקיבא לשיר־השירים ובין ספר שיעור קומה, ראו ליברמן, ׳משנת שיר השירים׳ וראו לקמן, סעיף 8. 88 הציטוט הוא לפי כת״י אוקספורד. 89 הנוסח שבכת׳׳י אוקספורד הוא ׳אלים׳(־אלוהים) ולא ׳ה׳ אלוהי׳. 90 בכת״י מינכן: ׳וכן דוד אומר׳. 91 דומה לו הוא הקטע במכילתא להלן, שבו דורש ר׳ אליעזר את התיבות ׳זה אלי׳, ראו מהדורת rprvn^ עמי 127-126. [24]</page><page sequence="23">׳על דעתם של החכמים ז״ל לא עלתה ההגשמה מעולם׳ 8. השגבה ומיסטיקה גישתו של ש׳ ליברמן לסוגיית האנתרופומורפיות משתלבת במגמה של הרחקת ההגשמה המתוארת כאן, אולם טעמיו שונים. למיטב ידיעתי, מחקרו היחיד שנגע בהרחבה בסוגיה דנן הוא מאמרו, ׳משנת שיר השירים׳, שהתפרסם כנספח לחיבורו של ג׳ שלום, Jewish Gnosticism Merkavah Mysticism and Talmudic Tradition. מסקנתו היא זיהוי משולש, המנוסח כעין הכרזה: ׳והוא מדרש שיר השירים, הוא מעשה מרכבה, הוא שיעור קומה׳.92 לדעת ליברמן, ׳המשנה של שיעור קומה הוא מדרש קדום לשיר השירים פ״ה, י-טז, שהיה כלול במדרש שיר השירים העתיק׳.93 מטרתו העיקרית במאמר היא הוכחת טענה זו(שהיא גם טענת ג׳ שלום בספרו הנזכר), תוך שהוא מביא מקורות המעידים או רומזים על הזהות האמורה. לעניין תוכנו של מדרש שיר־השירים הקדום הוא משנת שיעור קומה — החיבור האנתרופומורפי בה״א הידיעה במסורת היהודית — כותב ליברמן: ׳שיעור קומה הוא קילוס ושבח לקב״ה בצורה שדרכה נפלאת מאתנו [...] שיעור קומה הוא השבח של אמת, ואין לבריות רשות להגיד אמתתו שהיא מסותרת ומכוסה מן הבריות׳.94 המהלך המשגיב שנוקט ליברמן כלפי שיעור קומה לא רק שמוציא אותו מידי פשוטו, אלא אף מוציאו מתחומו של המחקר. אמנם, ליברמן איננו מייחס מעמד אזוטרי־מיסטי לכלל הביטויים האנתרופומורפיים שבמקורות חז״ל — הוא ממקד את דבריו ב׳משנת שיעור קומה׳, שהוא, לדעתו, המדרש הקדום רק לפסוקי שיר השירים ה, י־טז — אולם בדבריו מסתמן כיוון הנוגע גם לגביהם.95 92 ליברמן, ׳משנת שיר השירים/ עמי 126. ראו ביקורתו של פלוסר ב־-63 .JJS, 11 (1960), pp 107 וביקורתו של בויארין, שני מבואות, והשוו הירשמן, המקרא ומדרשו, עמי 67-66, והערות 9-8, ראו גם כהן, שיעוד קומה, עמי 92-72. מסקנת ליברמן הפתיעה רבים והיו שסירבו לקבלה כפשוטה. ראו גרינוולד, ׳מסורות כוהניות׳, עמי 102-101. למחקרים נוספים הדנים בתמה של ליברמן ראו שם, הערה 28. 93 שם, עמי 126. כהן מציין שתיזה זו הוצעה כבר על־ידי א׳ ילינק, ראו שם, הערה 71. 94 ליברמן, שם, עמי 124-123. דברי ליברמן קרובים לתשובת הגאונים, רב שרירא ורב האי, לבני קהילת פאס לגבי טיבו של שיעור קומה: ׳אי אפשר לבאר לכם דבר זה באר היטיב אלא כללי בעלמא. כי חס ושלום שר׳ ישמעאל אמר דברים הללו מדעת עצמו. ומנין באים דברים הללו מדעתו של אדם. ועוד שיוצרנו מרומם ומעולה מהיות לו אברים ומדות כפשוטם של דברים כי אל מי ידומה ומה דמות תערכו לו. אלא אלה דברי חכמה הם (שיש בספוניהם טעמים גדולים גבוהים מכל הרי הרים ונפלאים מאוד והללו רמזים שלהם וסודותיהם ורזין וסתרין), שאי אפשר למוסרן לכל אדם...׳, ראו אוצר הגאונים מסכת חגיגה, עמי 11. 95 לדעתי יש קשר בין הימנעותו של ליברמן לדון בתוכנו של שיעור קומה — כלומר: בטיב התפיסה האנתרופומורפית העולה ממנו — ובין זיהויו עם מדרש שיר־השירים הקדום של רבי עקיבא. במאמרו הנ״ל הוכיח ליברמן לכל היותר כי תוכנו של מדרש שיר־השירים הקדום הוא מיסטי־אזוטרי. אין במאמרו הוכחה מכרעת לכך שתוכנו זהה ל׳משנת שיעור קומה׳. במסקנת ליברמן מובלעת ההנחה כי כל תפיסה אנתרופומורפיות דומה לחברתה. ראו כהן, שיעור קומה, עמי 28, והשוו גרינוולד, שם. [25]</page><page sequence="24">יאיר לורברבוים גם כאן ישנה נקודה מיימונית. ליברמן מתאמץ להראות כי הרמב״ם בצעירותו היה גם הוא שותף לתפיסה בדבר קדושתו של ספר שיעור קומה ולהיותו חיבור רבני־ אזוטרי.96 בפירוש המשנה (הקדמה לחלק) רומז הרמב״ם לנשגבותו של החיבור: ׳ויכנס בזה [־בצורות שזכרו הנביאים שראוי לבורא ולמלאכים] שיעור קומה וענינו ולא יספיק בענין זה לבדו ואפילו יהיה מקוצר בתכלית הקיצור מאה דפים׳.97 דברים אלה חשובים לליברמן הגם שהרמב״ם, בתשובה מאוחרת, חוזר בו:98 ׳איני רואה כי הוא מן החכמים. חם להם [...] (שיעור קומה) אינו אלא חיבור של אחד הדרשנים בין הרומים, לא דבר אחר׳. ליברמן משתדל להוכיח, שתשובת הרמב״ם — שלא כבנוסח אחר שלה99 — איננה מתכחשת לכך שבימי נערותו אכן הודה באותנטיות של הספר ובמעלתו.100 אולם גם לפי גרסתו אין ערעור, כי הרמב״ם סבור היה בערוב ימיו, כי הספר מזויף וכי ראוי ׳לכרות זכר עניינו׳. י׳ דן מקבל בלא ערעור את הזיהוי המשולש של ליברמן.101 כשהוא פונה לאפיין את תוכנו של ספר שיעור קומה, העוסק בין השאר בממדיו העצומים של גוף (=׳קומה׳)02' האל, כותב דן: ׳מטרת המספרים האסטרונומיים של ׳שיעור קומה׳ איננה לספק מידע, אלא להצביע על קיומה של אמת מיסטית שהיא מעבר (transcends) לביטויים מתמטיים של עוצמה ומעבר לדיבור אנושי׳.103 לדעתו, טענה זו מקבלת חיזוק כשמשווים את האנתרופומורפיות שבשיעור־קומה ל׳ביטויים האנתרופומורפיים המתארים את התכונות הגופניות של הרעיה בשיר השירים (ה, י ואילך)׳. בניגוד לתיאורים מגשימים אלה, המתפרשים לפי המסורת באופן אלגורי, האנתרופומורפיות 96 ליברמן שם, עמי 125-124, וראו גם ליברמן, שקיעץ, עמי 12. 97 הקדמה לפרק חלק (מהדורת מ״ד רבינוביץ), ירושלים תשכ״א, עמי קמג. 98 נוסח זה הוא ממהדורת פריימן. 99 ראו הנוסח בתשובות הרמב״ם, מהדורת בלאו, תשובה קיח, עמי 201: ׳לא חשבתי מעולם שהוא מחיבורי החכמים ז״ל, וחלילה להם שזה יהיה מהם ואין הוא אלא חיבור אחד הדרשנים היונים ותו לא. וסוף דבר למחוק זה הספר ולכרות עניינו (הוא) מצווה רבה, ושם אלוהים אחרים לא תזכירו וכוי, והרי מי שיש לו קומה, הוא אלוהים אחרים בלא ספק׳. פישביין, בהשראת ליברמן, משער כי תשובה זו היא אקזוטרית ואינה משקפת את דעתו האמיתית. ראו פישביין, צורות הופעת האל, עמי 264. ישפה מעלה השערה מנוגדת ולפיה גם בצעירותו(כשכתב את פירוש המשנה) לא הודה הרמב״ם באוטנטיות של הספר אלא ראו בו הגשמה כוזבת, וכי יש לעיין בו רק כדי להפריכו ולבטלו, ראו ישפה, ׳הרמב״ם ושיעור קומה׳, עמי 207-206. 100 ליברמן משער כי הרמב״ם ׳למד ממנו [משיעור קומה] דברים שהם גלוי מילתא בעלמא׳, כך בפירוש המשנה לבכורות פרק ז וכן בהלכות ביאת מקדש ח, ז(׳אורך החוטם כאורך אצבע קטנה׳, מרכבה שלמה, דף ל״ח ע״א) ואולם בסוף דבריו(שם) הוא מסתייג: ׳וכנראו שהיה מקור משותף (חיצוני?) לברייתא בבכורות ולשיעור קומה׳, דאו שקיעץ, עמי 12. 101 דן, ׳חדרי מרכבה׳, עמי 54. דומה כי דן שינה לאחרונה את דעתו בנקודה זו, ראו מאמרו בציון, ס (תשנ״ה), עמי 199-179. 102 ראו כהן, ׳שעור קומה׳, עמי 78-77, המציין כי לקומה גם מובן של גובה. 103 דן, ׳מושג הידיעה׳, עמי 69. [26]</page><page sequence="25">׳על דעתם של החכמים ז׳׳ל לא עלתה ההגשמה מעולם׳ בספר שיעור קומה שונה. כותב דן: אם תתקבל הפרשנות שהוצעה לעיל לשיעור קומה אזי, מן ההכרח להניח שהאחרון [=שיעור קומה], הינו במיסטיקה שלו באופן יחסי אנטי־ אנתרופומורפי. הוא מעמעם את הקשר הישיר בין האנושי לאלוהי... נראה כי בקונטקסט היסטורי של ספרות ההיכלות, ׳שיעור קומה׳ מייצג סטייה מהאנתרופומורפיזם בוטה של כמה מפרשני שיר השירים, והוא מכונן נטיה לעבר המודעות בדבר ההבחנה בין ידיעה רציונלית כלשהי של האלוהות לבין ידיעה מיסטית אמיתית על אודות האל, שלא ניתן להשיגה כל עוד עושים שימוש במונחים ארציים, במתמטיקה קונבנציונלית או באלף־בית הרגיל.04, דן מאפיין אפוא את האנתרופומורפיות הבוטה של ספר שיעור קומה כ׳מיסטיקה אנטי־ אנתרופומורפית׳, ומתוך־כך — גם את משנתו האזוטרית של רבי עקיבא. על העובדה שפירושו סוטה, בלשון המעטה, מן האופן שבו נקרא החיבור לאורך הדורות, כותב דן: ׳יש בכך אירוניה מסוימת של ההיסטוריה, שהחיבור שנתפס בימי הביניים כחיבור האנתרופומורפי הקיצוני ביותר שיש להיאבק בו בשמה של יהדות רציונליסטית, איננו אלא חיבור אנטי־אנתרופומורפי קדמון שבא להרחיק תפיסות קיצוניות ופשטניות יותר׳.05, 9. אנתרופופתיזם א׳ אלטמן הקדיש מחקר מיוחד לרעיון ׳צלם אלוהים בתיאולוגיה היהודית והנוצרית׳ ובו הוא סוקר את תולדות הפרשנות של הרעיון המקראי. בדונו בפרשנות חז״ל כותב אלטמן: למרות הקלות שבה השתמשו חז״ל בדימויים אנתרופופאתיים במדרשי האגדה שלהם, הרי עמדתם התיאולוגית אמרה כולה התנגדות לכל צורה של 104 דן, ׳מושג הידיעה׳, עמי 70. לכוון דומה, אף pra יותר ראו דן, המיסטיקה, עמי 56, השוו אליאור, ׳ייחודה׳, עמי 52-27. לדיון ביקורתי בתמה של דן ראו לאחרונה פרבר־גינת, ׳שיעור קומה׳, עמי 370 ואילך. 105 דן, המיסטיקה, עמי 57. דן מקצין עמדה שביטא ג׳ שלום בכמה מקומות. ראו, למשל, פרקי יסוד, עמי 160. ישנן גישות מתונות יותר להרחקת ההגשמה מספרות ההיכלות. בכמה מקומות מעלה שלום את הטענה כי יורדי המרכבה לא ראו(ולא סברו שראו) את האל עצמו אלא רק מניפסטציה שלו — ׳הכבוד׳ או ׳גוף השכינה׳ — שכן את האל עצמו אי־אפשרי לראות (שלום, זרמים, עמי 65, ובאופן אחר הנ׳׳ל, קבלה, עמי 17). לעמדה דומה ראו גרינוולד, מיסטיקה ואפוקליפטיקה, עמי 94, הערה 64. צ׳רנוס (חזיונות) טוען — ולדעתי, בצדק — כי להפרדה בין ׳הכבוד׳ לאל עצמו בספרות ההיכלות (בעיקר בהיכלות רבתי ובשיעור קומה) אין על מה לסמוך. לפי גישה אחרת, (גרינולד, שם, עמי 214, כנראה בעקבות שלום, פרקי יסוד, עמי 161), השמות המוצמדים לאברי האל, בספר, שיעור קומה, באים לעקוף את בעיית האנתרופומורפיות בחיבור זה, וראו כהן, שיעור קומה, עמי 29, ברם, השווה פרבר־גינת, ׳שיעור קומה׳ עמי 370 ואילך. [27]</page><page sequence="26">יאיר לורברבוים אנתרופומורפיזם. תגובתם לקטעים בנביאים כגון יחזקאל א, כו ודניאל ח, טז מסתכמת במשפט: ׳גדול כוחן של נביאים שמדמים צורה ליוצרה׳(בראשית רבה כז, א).106 אלטמן מצמצם את ביטויי ההגשמה בחז׳׳ל ל׳דימויים אנתרופופתיים׳. ׳אנתרופופתיזם׳ היא תפיסה המייחסת לאל אנתרופומורפיות פסיכולוגית או מנטלית בלבד, שלפיה האל נתפס כבעל אישיות — אוהב, שונא, רוצה, כועס וכו׳ — אך לא כבעל גוף או צורה פיזית. מונח זה משמש לאפיון תפיסות מגשימות מתונות, שמגמתן היא למעשה אנטי־אנתרופומורפית, שכן אלוהות שהיא אישיות, אך בלא גוף, בסופו של דבר איננה גשמית במובן המדויק של המונח.107 בדרך־כלל נכון יהיה לומר כי האנתרופומורפיות כוללת אנתרופופתיות, אך לא להפך. אלטמן איננו מבסס את קביעתו הכוללנית על מקורות. נכון הוא שאפשר למצוא בספרות המדרש והאגדה ייחוסים רבים של תכונות מנטליות ופסיכולוגיות לאל, ברם לצדם אפשר למצוא לא מעט תארים פיזיים או תיאורים של אבריו.107״ 10. בראשית רבה כא, ז: ׳גדול כוחן של נביאים שהם מדמים את הצורה ליוצרה׳ את התמיכה לקביעתו כי חז״ל התנגדו ׳לכל צורה של אנתרופומורפיות׳, מוצא אלטמן במאמר מבראשית רבה כז, א. כפי שראינו, מאמר זה חתר ומצוטט בדברי חוקרים כראיה מכרעת להרחקת ההגשמה בספרות התלמודית.108 דבריו של אלטמן מעוררים שוב קושי כפול: ראשית, גם אם נניח כי מאמר זה מרחיק הגשמה, מהי ההצדקה להחיל אותו על כלל ספרות חז״ל? שנית, האומנם המאמר מבטא בהכרח דחייה של אנתרופומופיזם? לשון המאמר בבראשית רבה כז, א, הוא כדלקמן: אמר ר׳ יודן: גדול כחן של נביאים שמדמין את הצורה ליוצרה, ואשמע את קול אדם בין אולי(דניאל ח, טז), אמר ר׳ יודן [בר׳ סימון](נ״א: ר׳ יהודה בר׳ סימון): אית לן קרייא אוחרן דמחוור יתר מן דין, ועל דמות הכסא דמות כמראה אדם וגו׳(יחזקאל א, כו).109 106 אלטמן, ׳צלם אלוהים׳, עמי 15. 107 לתפיסה זו גם נוטה שטרן, ׳אנתרופומורפיווז׳, עמי 157. 107 א כך, למשל, בקטע המכילתא שצוטט לעיל, בסעיף 8. 108 ל׳ גינזבורג במאמרו באנצקלופדיה היהודית(ראו לעיל, סעיף 5), וראו הדיון בדברי וולפסון, להלן: וכן, למשל, קומולוש, המקרא באור התרגום, עמי 104, הערה 9, ובהפניותיו שם. 109 בראשית רבה, מהדורת תיאודור־אלבק, עמי 256-255, ועיינו שם לחילופי נוסח ולמקבילות הרבות. השמטתי את ההקשר שבו מובאים דברי ר׳ יודן ואעסוק בו להלן. [28]</page><page sequence="27">יעל דעתם של החכמים ז״ל לא עלתה ההגשמה מעולם׳ קודם שנדון בקטע גופו נפנה, שוב לרמב״ם. מאמר זה שימש גם אותו להרחקת ההגשמה מספרות חז״ל. וכך הוא כותב במורה הנבוכים א, מו: וכבר אמרו ז״ל מאמר כולל, דוחה לכל מה שמראים אותו התארים ההם הגשמיים כולם אשר יזכרום הנביאים, והוא מאמר שיורה לך שהחכמים ז״ל לא עלה בדעתם ההגשמה כלל ולא היה אצלם עניין ישבש או יספק שום אדם. ולזה תמצאם בכל התלמוד והמדרשות נמשכים כפי פשוטי דברי הנבואה כי דבר זה בטוח הוא בו מן הספק ואין פחד עליו לטעות בו בשום פנים, אבל הכל על צד ההמשל [...] והמאמר ההוא הכולל אשר רמזנו אליו הוא אומרם בבראשית רבה: גדול כוחן של נביאים שמדמים צורה ליוצרה, שנא׳ ועל דמות הכיסא דמות כמראה אדם(יחזקאל א, כו), כבר בארו כי אלו הצורות [אלצור] כולם, אשר ישיגום הנביאים כולם במראה הנבואה, הם צורות נבראות [צור מכלוקה׳] האלוה ית׳ בוראם [כאלקהא] והוא האמת, כי כל צורה [צ׳ורה] מדומה היא ברואה.110 בבראשית רבה כז א, הרמב״ם רואה ׳מאמר כולל׳(ערבית: ׳קולה ג׳אמעה׳), המתייחם לא רק לכלל ׳התארים הגשמיים [...] מכרום הנביאים׳, אלא גם למאמר השולט על כלל ׳התלמוד והמדרשות׳. הרמב״ם מטיל עליו מעמסה כבדה למדי: לבד מהיותו כעין עיקרון ש׳יורה לך שהחכמים ז״ל׳ לא עלתה בדעתם ההגשמה כלל׳, מסביר המאמר גם ׳מדוע תמצאם בכל התלמוד והמדרשות נמשכים כפי פשוטי דברי הנבואה׳. במילים אחרות: מאמר זה הוא אנטי־אנתרופומורפי, וככזה הוא מראה כי ׳לא היה אצלם (=אצל החכמים) עניין ישבש או יספק שום אדם (=בעניין שלילת הגשמות)׳. לא זו אף זו: מן המאמר גם עולה מדוע מעתה אין כלל סכנה להתנסח באופן מגשים, שכן כל בני־האדם, ולא רק החכמים, ׳לא עלה בדעתם ההגשמה כלל׳.'11 כיצד כל זה עולה מן המאמר בבראשית רבה? הרמב״ם מפרש כי לדעת החכמים, ׳הנביאים מדמים צורה ליוצרה׳ ב׳מראה הנבואה בלבד׳. הרמב״ם מזהה את המונח העברי ׳צורה׳ בבראשית רבה כז א, עם המונח הערבי ׳צורה׳, המציין את הצורה הדמיונית המופיעה בתודעת הנביא במראה הנבואה.112 לפי פירושו, המונח ׳צורה׳ 110 מורה הנבוכים, עמי פו־פז. פירוש הרמב״ם לבראשית רבה כא, ז, הוא כעין סיום לדיונו בפרק זה, שבו ביאר כי ׳ענין אלו הכלים הגשמיים המיוחסים לו... יתעלה מכל חסרון, שהם כולם להורות על פעולות הכלים ההם, אשר הפעולות ההן שלמות אצלנו בעבור שנורה על היותו שלם בכל מיני השלמות׳(שם, עמי פה). 111 ראו מורה הנבוכים שם, פסקה קודמת: ׳ואיני רואה שום אדם יסופק לו... שהוא [הקב״וז] אינו גוף׳. בכך רומז כנראו הרמב״ם להקשרו של המאמר בבראשית רבה, שם נדרש — על סמך דברי ר׳ יורן — כי ׳יש אדם שעמלו בחכמה׳(קהלת ב, כא) אינו אלא הקב״ה. 112 ראו הרד, ׳גדול כוחן׳, עמי 56, וראו קליין־ברסלבי, בריאת האדם, עמי 88-87. [29]</page><page sequence="28">יאיר לורברבוים במאמר זה איעו מציין אובייקט ממשי — אדם(או מניפסטציה שלו, כעין כבוד נברא), שהנביא מדמה(כלומר: משווה) בחזונו לאל — אלא ישות המצטמצמת לדמיונו של הנביא: צורה דמיונית זו(שהיא דמות אדם) נבראת על־ידי האל בנפש הנביא והיא נדמית אצלו ליוצר, כלומר: למי שבורא אותה בתודעתו.113 הגם שהנביאים מדמים את הצורה הדמיונית שבנפשם לבורא, הרי בה־בשעה הם גם יודעים שהיא צורה נבראת אשר אינה מורה על שום דבר מחוץ לדמיונם, בוודאי לא על האל.114 שניות זו, שבה הנביא מעלה בדמיונו צורה ומדמה אותה ליוצר, אך בה־בשעה הוא גם יודע שאין לה ולא כלום עם האלוהות, מובלעת בדברי רמב״ם שצוטטו ועולה כמעט במפורש לקראת סוף הפרק: ׳והבן זה מאוד, כבר פירשו ובארו על עצמם הינקותם מהאמנת הגשמות ושכל תמונה או צורה שיראו במראה הנבואה הם עניינים נבראים, אמנם דימו את הצורה ליוצרה׳. כלומר, לפי הרמב״ם, ההשוואה בין הצורה ליוצר היא חלק מפעולת הדמיון שבנפש הנביא ומצטמצמת בה. פירוש זה נעוץ במידה רבה במובן שהרמב״ם מתייחם לצירוף ׳גדול כחן׳. וכך הוא כותב: ומה נפלא מאמרם ׳גדול כחן׳, כאילו הראו על עצמם עליהם השלום שהעניין ההוא קשה עליהם [אסתעט׳מוא], כי כן יאמרו לעולם כשיקשה עליהם מאמר שנאמר או פועל שנפעל ויש בנראהו [ט׳אהרה] גנות [שנאעה׳]. כמו שאמרו: ר׳ פלוני עבד עובדא במוק ביחידי ובלילה. אמר ר׳ פלוני: כמה רב גובריה דעביד כיחידאה׳. ו׳רב גובריה׳ הוא ׳גדול כוחו׳. וכאילו הם אומרים: מה גדול [עאט׳ם] מה שהוצרכו הנביאים לעשותו בהיותם מורים על עצמם ית׳ בעניינים הנבראים אשר בראם. והבן זה מאוד!115 את מובנן של התיבות ׳גדול כוחן׳ בבראשית רבה לומד הרמב״ם מן הצירוף הארמי ׳כמה רב גובריה׳, המובא ביבמות קד, ע״א. התלמוד מספר, כי רבה בר חייא קטוספאה הורה לחלוץ בלילה בנעל עשויה לבד, וביחידות, בניגוד להלכה המחייבת לבצע את טקס החליצה ביום, בנעל עשויה עור ובמושב של שלושה דיינים. על מעשהו אומר האמורא שמואל (יבמות שם): ׳כמה רב גובריה דעביד כיחידאה׳. הרמב״ם מקיש מאופי התעוזה שמייחס שמואל לרבה קטוספאה על משמעות הביטוי ׳גדול כוחן׳ במאמר בבראשית רבה. לפי פירושו הצירוף, ׳גדול כוחן׳ בלשון חז״ל (׳כי 113 השוו לפירושו של אברבנאל, שהתקשה לקבל כי הרמב״ם מפרש את המונח ׳צורה׳ כצורה נבראת בדמיון ולא כ׳אדם׳. 114 לפי הרמב״ם, מוקד דבריו של ר׳ יורן איננו האנלוגיה שקובעים הנביאים בין הצורה ליוצר, עיקר דבריו הוא, שמראה הנבואה מוגבל לדמיון, ולו בלבד. יושם אל לב, כי לפי הרמב״ם תורף המאמר אינו שלילה של צורת אדם מן האל אלא הטענה כי כל הצורות שהנביאים משיגים במראה הנבואה הן צורות נבראות. הפסוק ביחזקאל משמש רק דוגמא לקביעה זו. 115 מורה הנבוכים שם, עמי פז. לניתוח מפורט של קטע זה ושל העניין כולו, ראו הרוי, ׳גדול כוחן׳, במיוחד בעמי 60-57. עיקר דברי בניתוח ובפרשנות של דברי הרמב״ם מבוססים על מאמרו. [30]</page><page sequence="29">׳על דעתם של החכמים ז׳׳ל לא עלתה ההגשמה מעולם׳ כן יאמרו לעולם׳) מתייחם לפעולה נועזת, בלתי־רגילה, שלכאורה היא מאוסה &lt;׳יש בנראהו גנות׳).116 אפשר כי הרמב׳׳ם מסתמך על פירושו של רש״י לדברי שמואל (׳בלשון גנאי אמרה׳)1,7 אולם להבדיל ממנו הוא מבין את דברי האמורא כמבטאים כפל־משמעות: ׳בנראה׳(ט׳אהר׳) יש גנות — שהרי רבה קטוספאה הכריע בניגוד לדץ החליצה; אלא שיש לו ׳תוך׳ (באטן) חיובי — שחרור היבמה מעול היבם. ובדומה לכך בענייננו: מצד אחד, פעולת הנביאים היא גנאי להם — ייחום צורה גשמית לאל, ומצד אחר, פעולה זו משרתת מטרה חברתית חשובה — הישרת ההמון למציאות האל, ולכן בפנימיותה היא חיובית.118 כפל־משמעות זה של הצירוף ׳גדול כחן׳ מאפשר לרמב״ם לטעון לשניות הקיימת אצל הנביאים כשהם מדמים את הצורה ליוצר ובתוך כך להסיק כי חז״ל ׳פרשו ובארו על עצמם הינקותם מהאמנת הגשמות׳. האומנם זהו מובנה של האמרה בבראשית רבה כז, א ? ז׳ הרוי העיר לאחרונה כי זהו ׳פירוש מוזר למדרש׳(כך לגבי ׳מדמים צורה ליוצרה׳) וכי ׳יש בו יותר מקורטוב של מגמתיות׳ (באשר לפירושו ל׳גדול כוחן׳).119 ראשית, מובנו הרגיל של המונח ׳לדמות׳ (או ׳מדמים׳ וכיו״ב) בלשון חז״ל איננו לדמיין (to imagine) באמצעות הכוח המדמה, אלא רק להשוות — לקבוע זיקה או אנלוגיה בין שני עצמים או עניינים.120 משמעותו של הצירוף ׳מדמים צורה ליוצרה׳ איננו אפוא ׳הצורה הדמיונית שבנפש הנביא׳, אלא רק פעולת ההשוואה בץ הצורה ליוצר. שנית, ספק אם ההיקש שמציע הרמב״ם מיבמות עומד בפני הביקורת. תמוה הדבר, שהרמב״ם פונה לביטוי הארמי ׳כמה רב גובריה׳ כדי ללמוד ממנו על ׳גדול כוחן׳ בשעה שצירוף עברי זה מופיע בתלמודים ובמדרש פעמים רבות, ובכולן במשמעות שונה מזו שהוא מייחם לביטוי הארמי. בדיקה של מופעי ׳גדול כחן׳(או ׳גדול כוחו׳) בספרות התלמודית מעלה כי מובנו הוא תמיד חיובי. יתר על כן, צירוף זה מציין יכולת, מעלה או כישרון יוצאים מגדר הרגיל; ולעיתים גם כוח פיזי רב.121 אם נקיש ממופעים אלה על המאמר 116 תרגומו של מ׳ prro מדויק יותר: יומה נפלאה אמירתם ״גדול כוחן״, כאילו הם עליהם השלום חשבו שעניץ זה חמור לפי תרגום אחר שמציע שורץ: יחשבו עניין זה לעברה גדולה׳, שהרי כך הם אומרים כשהם רואים בחומרה אמירה שנאמרה או מעשה שנעשה אך יש בו למראית־עין גנאי׳, ראו pw, מורה הנבוכים, עמי 79. והשוו לתרגומו של קאפח על אתר. 117 יבמות קד, ע״א, דייה: כמה רב גובריה. 118 כך מפרשים רוב פרשני המורה, ראו, למשל, אברבנאל על אתר וראו הרוי, ׳גדול כוחן׳, עמי 59. כדאי להעיר, כי דברי הרמב״ם סובלים משמעות אחרת שלפיה שמואל ביבמות, ובתוך כך חז״ל בבראשית רבה, נוקטים לשון אירונית וסרקסטית וכל כוונתם היא לגנאי בלבד. אפשרות זו מועלית על־ידי הרוי(שם), הסבור בצדק כי לשון הרמב׳׳ם היא עמומה, ואולי במכוון, והשוו להערותיו של pTO, שם. מעניין לציין, כי הראב״ד באחת מהשגותיו על הרמב״ם משתמש כלפיו בלשון ׳כמה רב גובריה׳, ודווקא באופן אירוני־סרקסטי, ראו השגתו בהלכות תרומות יג, ו. 119 הרוי, ׳גדול כוחן׳, עמי 56 ו־58(בהתאמה). 120 עיינו ערך ׳נדמה׳, אצל מ׳ יאסטרוב, ספר המילים (ניו יורק תשל״ה), עמי 313. 121 ראו, למשל, ירושלמי, שקלים מח, ע׳׳ד: ירושלמי, מעשר שני נו, ע״ג: ירושלמי, בכורים סה, ע״ג: [31]</page><page sequence="30">יאיר לורברבוים ׳גדול כחך בבראשית רבה כז, א, הרי מאמרו של ר׳ יודן איננו מגנה את תעחת הנביאים אלא מציק את מעלתם ויכולתם המיוחדות. בהערות ביקורתיות אלה אין עדיין כדי לבטל את המסקנה כי המאמר בבראשית רבה דוחה הגשמה. עדיין אפשר לאמץ את כיוונו הפרשני של הרמב״ם ולטעון, שהמאמר נוקט לשון ׳מדמים צורה ליוצרה׳ דווקא, ולא שהנביאים רואים(או מדמים) את היוצר או למצער את דמותו — שכן הוא מבליע את ההשקפה כי לאמיתו של דבר אי־אפשר לראות את האל. מדוע? משום שהוא נטול צורה. לכן, כל שניתן, וגם זאת רק באמצעות ׳כוח׳ ותעוזה המייחדים את הנביאים, הוא לדמות את האל, או ליתר דיוק: לדמות משהו(צורה שהיא דמות אדם) לאל. אולם בה־בשעה הנביאים יודעים שאין בהדמיה זו כל ממש. מדוע אם כן ׳גדול כוחן׳? משום שהם סיפקו לנו שפה דתית המאפשרת להתייחם לאל, לדבר עליו, לפרש את דבריו(דהיינו: את הכתובים) ובתוך כך לחוש בקרבת מי שאיננו באמת ניתן לתיאור ולהשגה.122 האם זה הפירוש האפשרי היחיד למאמר? האם הוא איננו סובל פירוש אחר שאיננו מרחיק הגשמה, אלא דווקא מניח או מבליע תפיסה אנתרופומורפית של האל? דומני, שהתשובה לשאלה זו היא בחיוב. עניינם של דברי ר׳ יודן בבראשית רבה כז, א, הוא הפנומנולוגיה של התיאופניה הנבואית. ברקעם עומדת התפיסה כי האל נסתר ונשגב, אך לאו דווקא נטול צורה ומופשט. בניגוד לשאר בני־אדם, שאולי משווים בנפשם ובדמיונם את האל אך בלא מגע של ממש עמו, הרי לנביאים יכולת יוצאת־דופן להשיג משהו ממנו. אולם השגה זו איננה של עצמותו, אלא של בבואתו, שהיא בצורת אדם. בבואה זו איננה יציר הדמיון בלבד? משתקף בה משהו מן האל עצמו. זו תמציתה של חוויית ההתגלות. מאמר זה מבליע תפיסה האופיינית למסורת היהודית, שמקורותיה כבר במקרא, ולפיה לא ניתן גם לא לנביאים — לראות את האל או להיות במגע ישיר עמו. עניינה של ההתנסות הנבואית היא בריאליזציה מסוימת (אמנם מוגבלת) של האלוהות.23, ריאליזציה זו היא יכולתם המיוחדת של הנביאים, שכן לשאר בני בבא קמא עט, ע״ב: סנהדרין קח, ע״א: זבחים סד, ע״א, ערכין טו, ע״א. במדרשי האגדה מופיע הצירוף ׳גדול כחן׳ עשרות פעמים, ראו, למשל, בראשית רבה מד, ו, מהדורת תיאודור־אלבק, עמי 429. בעניין זה עסק הרוי, ׳גדול כחן׳, עמי 58, שציין מקורות אלה. ועוד, אין גם זהות לשונית בינו לבין ׳כמה רב גובריה׳, שיש בו נימה של הפלגה (׳כמה׳) העשויה אולי ללמד על אירוניה. הצרוף העברי קרוב יותר לביטוי הארמי ׳רב גובריה׳, המופיע בתלמוד תמיד במובן חיובי. ראו למשל, עבודה זרה ח, ע״א (׳שאני משה דרב גובריה׳); נדה כה, ע״ב(׳שאני שמואל דרב גובריה׳); נדה סד, ע״ב. 122 בהקשר הרחב יותר של המאמר בבראשית רבה כז, א, פעולת הנביאים מאפשרת לחכמים לפרש את קהלת ב, כא: ׳כי יש אדם שעמלו בחכמה׳, שלפיו ׳אדם׳ ברישא של פסוק זה הוא האל, שברא בחוכמה את העולם, בעוד ׳אדם שבסופו(׳ולאדם שלא עמל בו יתננו חלקו׳) הוא בשר־ודם ובאופן יותר ספציפי — דור המבול, עי״ש. 123 ג׳ סטרומזה ומי אידל סבורים, כי הביטוי ׳צורה׳ לקוח מטרמינולוגיה יהודית קדומה, המצויה גם במדרש, ומובנו אמצעי להתגלות הקב״ה(היפוסטאזה), שהוא ממשי ולא ישות שבדמיון בלבד. ראו [32]</page><page sequence="31">׳על דעתם של החכמים ז״ל לא עלתה ההגשמה מעולם׳ ־האדם אין בה כל אחיזה. כשר׳ יודן בר׳ סימון (או ר׳ יהודה בר׳ סימון) מגיב כי יש לנו מקרא אחר שמחוור ממנו: ׳ועל דמות הכסא דמות כמראה אדם׳, הוא טוען כי בפסוק מיחזקאל משתקפת ריאליזציה מובהקת יותר של האל, שכן עניינה בראיית דמותו, בעוד שהפסוק בדניאל (׳ואשמע קול אדם׳) מספר רק על שמיעה, המגלמת מגע עקיף עמו. שמיעה היא ריאליזציה עמומה יותר מראייה. הלשון ׳מדמין צורה ליוצרה׳ איננו מבטא בהכרח את התפיסה כי בהשוואה זו אין ממש. להיפך, הוא קובע כי יש בכוחם של הנביאים לדמות באופן עקיף מימד מסוים, אמנם מוגבל, של האל. המאמר בבראשית רבה מאזן אפוא בין המגע לא־ מגע של הנביאים עם האל ובין הוויתו הנשגבה והחבויה. על כך כבר עמד י׳ קויפמן כשכתב: ׳כשאמרו גדול כחן של נביאים שמדמין צורה ליוצרה הכוונה לא לדמות כשהיא לעצמה אלא לפגם שיש בהשוואת אלוהים לאדם... בדרשה זו ובכל הדרשות ממין זה, שבאו להרחיק ׳הגשמה׳ יש השגבה אבל אין משום הפשטה׳.124 לפי קריאה זו, לא רק שהמאמר בבראשית רבה כז, א איננו מרחיק הגשמה, אלא הוא מבליע כי חז״ל ייחסו לנביאים את התפיסה כי האל הוא בדמות אדם — השקפה שהיתה גם נחלתם. 11. דוצטיזם את חיבורו, Through a Speculum that Shines העוסק בראייה (vision) ובדמיון במיסטיקה היהודית בימי־הביניים, פותח א׳ וולפסון בפרק הדן בוויזואליזציה של האל במקורות מקראיים, אפוקליפטיים ומדרשיים. נתמקד בדבריו על־אודות המקורות המדרשיים. במבוא לחיבור וכנקודת־מוצא לו וולפסון קובע, כי ׳המיסטיקן(היהודי) נאבק בקונפליקט שבין חוויה חזונית, שבה הוא רואה אובייקט ממשי, ובין האמונה הנורמטיבית, שלפיה האל למעשה איננו גשמי ולכן בלתי־נראה׳.125 לטענתו, ׳המתח בין אנ־איקוניזם (־־נמנעות האפשרות לייצג את האל בדמויות) ובין ויזואליזציה של האלוהות הוא מרכיב מהותי בגוונים השונים של הספקולציה במיסטיקה היהודית׳. לדעתו, פשיטא הוא, ׳שמסורות קדומות עיצבו את טבעה של החוויה החזונית (visionary experience) בשלביה השונים של המיסטיקה היהודית׳.26, את אחת סטרומזה, ׳צורות האל׳, אידל, ל׳בעיית מקורותיו׳, ובמיוחד עמי 66-63. היפוסטאזה זו יכולה גם להיות מלאך, הנתפס כאקסטנציה של האל־עצמו, ראו פעם, ׳האל, הכבוד והמלאכים׳. לפי הצעה זו, המאמר בבראשית רבה מדגיש את יכולתם יוצאת־הדופן של הנביאים לדמות היפוסטאזה אלוהית בצורת אדם (׳צורה׳) לאל הנסתר (׳יוצרה׳), וראו גם פישביין, ׳צורות הופעת האל׳, עמי 269. 124 קויפמן, תולדות, ב, עמי 236 וראו שם, הערה 20 וראו גם מרמורשטיין, עיונים, עמי 107. 125 וולפסק, אספקלריה, עמי 4-3. 126 אספקלריה, עמי 5. [33]</page><page sequence="32">יאיר לורברבוים המסורות האלה הוא מוצא באגדה, שגם ביסודה עומד לדעתו — הקונפליקט או המתח שתוארו למעלה. את דיונו במקורות הקדומים וולפסון פותח בביקורת מוצדקת על אלה המסיקים מהיעדר דמויות(eikon) ופולחן צלמים ביהדות את המסקנה, שהיהדות כולה נעדרת תיאופניות. לפי גישה זו, היהדות היא דת המעדיפה את השמיעה על־פני הראייה. האל מתגלה לאוזן בלבד והוא מתואר רק באמצעות הלשון, משום שהוא חסר־צורה.127 אמנם, הלשון במסורת דתית זו משתמשת בדימויים אנתרופומורפיים, אך אלו נפתרים — לפי גישה זו — כמליצות בלבד, וולפסון מקדיש את חיבורו להוכחת הטענה ההפוכה: הגם שהיא מחזיקה בתפיסת אלוהות טרנסנתטית ומופשטת, מלאה המסורת היהודית כבר מראשיתה עדויות על־אודות חוויות של ראיית האל. את דיונו של וולפסון במקורות האגדיים מנחה הנושא העומד במוקד חיבורו: חוויית ראייתו של האל במיסטיקה היהודית בימי־הביניים ולכן הוא בוחר להתמקד במקורות מדרשיים, המופיעים ומתפרשים בספרות המיסטית המאוחרת יותר. הוא איננו מתיימר אפוא לנהל דיון מקיף באגדה ולכן מסקנותיו אינן כוללניות.28, לאחר שהוא מנתח כמה מקורות מן המדרש ומן האגדה129 וולפסון מציג את טענתו המרכזית, המלווה את החיבור כולו: את אופיה הפולימורפי של האלוהות, המבוטאת במקורות האגדיים והפואטיים (שלהם דמיון מפתיע בכמה טקסטים אפוקריפיים וגנוסטיים מן המאות השלישית והרביעית) אפשר לתאר באופן הולם כבעלת אוריינטציה דוצטית (Docetic), מאחר שהצורות שבהן האל מושג, הדמויות התיאופניות, הם מבנים מנטליים או דמיון(Phantasma) [...] במקרה של המסורת האגדית הזו לגבי ריבויי המניפסטציות של האל, העניין המרכזי הוא הראייה הדמיונית של הצורות (׳דמויות׳) התיאופניות, המסתגלות ליכולתו המוגבלת של האדם להשיג את האלוהות.130 מקורו של המונח ׳דוצטיזם׳(Docetism הנגזר מן המונח היוני: dokesis תופעה), שהוא מושג־מפתח עבור וולפסון להבנת המסורת האגדית הזו, כמו גם להבנת המסורות המיסטיות בימי־הביניים,131 הוא בתנועות מינות בנצרות הקדומה, שסירבו 127 אספקלריה, עמי 14־13. הראשון שקבע הבחנה זו היה גרץ, ובעקבותיו הלכו רבים. ראו ההפניות אצל וולפסון שם, הערה 3. 128 וולפסון, אספקלריה, עמי 33. 129 ובהם מכילתא דרבי ישמעאל, שירתא ד׳, עמי 129: ומכילתא דרבי שמעון בר יוחאי, עמי 181, הדורשות את הפסוק יה׳ איש מלחמה; פסיקתא דרב כהנא יב, כד, עמי 223: שיר השירים רבה ב, כ. 130 וולפסון, אספקלריה, עמי 36. 131 וראו גם בדברי הסיכום של החיבור, עמי 395: ׳לנטיייה זו בתפיסה רבנית התייחסתי כדוצטית, [34]</page><page sequence="33">יעל דעתם של החכמים ז״ל לא עלתה ההגשמה מעולם׳ לאחד את ישו, בךהאלוהים, עם גוף אנושי, הכפוף לסבל ולמוות. ביסודו של המונח, גם לפי שימושו של וולפסון, עומדות כמה הנחות, שלפיהן האל הוא רוחני וטרנסנדנטי מכל־וכול, החומר הוא לחלוטין מחוץ לתחומו ולכן לא ייתכן שהאל התגשם ממש בגופו של אדם.132 מסקנתם היתה שטבעו האנושי של ישו, בעיקר סיפור צליבתו וסבלו, הוא דמיוני בלבד."1 את טענתו בדבר הדוצטיות של המקורות המדרשיים והאגדיים שניתח וולפסון מבסס בין השאר על השימוש שהם עושים בהטיות שונות של השורש ׳דמה׳ — דמיונות, דמויות,134 דמות, מדמים וכיו״ב. בכך מודגש לדעתו — כי ׳ראיית האל׳135 המתוארת בהם היא בדמיון בלבד. כך, למשל, וולפסון מפרש את המאמר בבראשית רבה כז, א, שנידון לעיל.36, את דיונו בחז״ל וולפסון מסכם באומרו: ׳מאמץ רב הוקדש בקורפוס הרבני העצום לשמר את הטרנסנדנטיות הבלתי־נראית של האל מבלי לסלק לחלוטין את המימד הוויזואלי, החשוב כל־כך לאמונה היהודית׳.137 גם וולפסון (docetism) ככל שהייצוג האיקוני ממוקם בדמיון. חלק ניכר מהשתלשלות ההיסטוריה של המיסטיקה היהודית הוא בשכלול ובהמשך פיתוח הדוצטיזם הזה׳. 132 דייויס, ׳דוצטיזם׳, עמי 14-13. דייויס מוסיף הנחות נוספות ובהן שהחומר רע, וכך גם הצד הגופני שבאדם, שמהותו היא באמת הנשמה בלבד. וולפסון איננו נזקק להנחות אלו ואחרות, אולם חשוב לזכור שהן מקום לידתו של המושג ׳דוצטיזם׳. ראו גם פליקן, המסורת הנוצרית, כרך 1, עמי 89. 133 ראו דייויס, שם, עמי 16. וראו גם הערך 385 .Encyclopedia of Religion Vol. II, p ,׳Docetism׳ המתאר גרסאות שונות של הדוצטיזם הקדום, וראו פליקן, שם: והנגל, צליבה, עמי 21-15. 134 את המונח ׳דמויות׳ בפסיקתא רבתי כא, ק, ע״ב, ושם, לג, קנה, ע״ב, וולפסון מבין 2-figurae הלטיני והוא מתפרש על־ידו, להבדיל מההטיות האחרות, כ׳פרדיגמות אונטיות׳. ראו שם, עמי 40. 135 גם את השורש ׳ראו׳, המופיע בכמה מקורות אגדיים, וולפסון נוטה לפרש כ׳ראייה פנימית׳. ראו, למשל, דבריו על תנחומא האזינו ד, עמי תתקלז: וולפסון שם, עמי 51. 136 וולפסון שם, עמי 38, והערות 106 ו־107. את טענתו כי התיאופניות במקרא ובספרות התלמודית מתוארות במסורת מסוימת שבאגדה באופן דוצטי (כך הוא מפרש את מכילתא דרבי ישמעאל, שירתא, ד (עמי 129), העוסקת בהתגלות האל על ים סוף) וולפסון ממתן בשתיים. ראשית, המראות שבאמצעותם האל מתגלה בדמיון אינן תוצר של התודעה הנבואית האינדבידואלית־סובייקטיבית בלבד. הן מעוצבות גם על־ידי המסורת של הקהילה שבה נחווית ראיית האל. שנית, וולפסון, אומר ׳בחשבון אחרון זהו הרצון האלוהי שקובע את הצורות התיאופניות הספציפיות שבהן מתגלה האל בצמתים מסוימים של התהליך ההיסטורי׳(שם, עמי 39, למיתון מקומי אחר ראו שם, הערה 106). 137 אספקלריה, עמי 50. לאחר שהוא מצטט קטע מתנחומא האזינו(ד, עמי תתקלז) הוא כותב: ׳מצד אחד ברור לגמרי שאי־אפשר לדבר על ראיית האל, מאחר שאקסיומטי הוא כי לאל אין כל צורה חומרית, מנגד דרישה זו בדיוק הכרחית לתווית הראייה אם רוצים להבין חלק מהותי מן הטקסט המקראי׳ — שם, עמי 51. דברי סיכום אלו, לאחר ציטוט המקור הנ״ל מן התנחומא, מתמיהים במיוחד, משום שהמקור האמור מתפרש היטב באופן הפוך. כוונתו לומר, כי קרבתו — הממשית! — של הקב׳׳ה תלויה בהתנהגותם של ישראל. לפי התנחומא (שם), ׳הקב״ה פעמים נראו ושומע׳ — ממש ולא בדמיון בלבד — ׳ופעמים אינו נראו ואינו שומע׳, לא מפני שהוא חסר־צורה, אלא עקב מעשיהם של ישראל. לפי הצעתו של וולפסון, מעשיהם של ישראל יקרבו את האל לדמיונם בלבד. [35]</page><page sequence="34">יאיר לורברבוים הולך אפוא בדרכו של הרמב״ם ומפרש את המקורות שהביא כ׳מראה נבואה׳, כלומר: כ׳ראייה׳ דמיונית בלבד.38, כמו הרמב״ם וממשיכיו, וולפסון מניח, וכדבר מובן מאליו, כי המקרא וחז״ל מחזיקים בתפיסה טרנסנדנטית של האל. הנחה זו לא הוכחה על־ידו. כפי שהוסבר לעיל, הסיבה לקושי שבראיית האל, הן במקרא הן ברוב מקורות חז״ל, היא בהיותו נשגב ובהחלטתו להיסתר, ולא משום שהוא מופשט מכל צורה. לכן אין הכרח לדבר על ׳פרדוקס יסודי׳139 שבו(כך וולפסון) ׳דרים יחדיו תפיסת האל כנעדר צורה מצד אחד, וחווית ראייתו מצד אחר׳. אכן, ישנו מתח במקורות המקראיים140 ובחלק מן המדרשים, אך הוא איננו בעל אופי פילוסופי או פרדוקסלי. המתח הוא, כאמור, בין נשגבותו של האל בעל־הצורה ובין הכמיהה האנושית (המהולה לעיתים ברתיעה) לראותו. מתח מסוג זה טעון פנומנולוגיה אחרת מזו שמשמשת את וולפסון. ההנחה האמורה גורמת לוולפסון לקרוא את מופעי הטיות השורש ׳דמה׳ במדרש ובאגדה באופן פילוסופי־מיימוני (הגם שהוא נתלה במקורות נוצריים־גנוסטיים ואפוקריפיים). אולם הוא לא הוכיח שהן חייבות להתפרש כדוצטיזם. סביר יותר הוא פירוש שייחס לפעולה ההכרתית הזו — ׳לדמות׳ — מקבילה אונטולוגיה כלשהי. האפשרות לקיומה של מקבילה כזו עולה בין השאר מאותה מימרה בבראשית רבה כז, שנידונה לעיל. מקור מכריע לכך שהמונח ׳דמות׳ מורה על אובייקט ממשי מצוי בתוספתא יבמות(סוף פרק ח):41' ׳אמר רבי עקיבא: כל השופך דמים הרי זה מבטל את הדמות׳. אמה מובן יש לאמרה זו אם הידמות׳ היא בדמיון בלבד?142 12. משלים רבים מן החוקרים שדבריהם נידונו לעיל נדרשים לקטיגורית המשל בבואם לפרש ביטויים אנתרופומורפיים באגדה.143 למונח ׳משל׳ הם מייחסים בדרך כלל את 138 בכיוון דומה הלך גם א׳׳ה ודיס, הכותב: ׳מבואר שחכמי ארץ ישראל השתדלו בסילוק ההגשמה אבל לא הכניסו את עצמם בעיונים פילוסופים כאלכסנדריים, אך הלכו לתומם בעזרת מדרשם בתורה דרשו והכריעו. רעיון אחד הולך בכל מדרשי החכמים והוא שעצם האל פשוט ואינו גשם ונשגב מרעיון האדם... אבל אלוהים נגלה לב׳׳א כערך השגתם האנושית והחזיון אשר הן רואים אינו כן בעצם אלא הקב״ה מראו להם כן בדרך ניסיי׳, ראו ודים, דוד, א, עמי 217. 139 וולפסון, שם, עמי 19, וראו גם עמי 6. 140 ראו קנוהל, מקדש הדממה, עמי 124 ואילך. 141 מהדורת צוקרמנדל, עמי 250. וראו מקבילה ביבמות סג, ע״ב ובעוד מקומות. 142 במקומות אחרים ניסיתי להראות, כי מאמר זה משמש מסד רעיוני לעיצובם של הלכות בדיני נפשות, ובמיוחד לגבי עונש מוות. ראו לורברבדם, צלם, עמי 208-201 וראו לאחרונה הנ׳׳ל, ׳רצח׳. 143 ראו לעיל, דברי היינמן, שלום, אורבך, אלטמן, קדושין, פרנקל: וכן בדארין, ׳שני מבואות׳, עמי 484-480. [36]</page><page sequence="35">׳על דעתם של החכמים ז״ל לא עלתה ההגשמה מעולם׳ המשמעות שניתנה לו בימי־הביניים — תחילה על־ידי רב סעדיה גאון ואחר־כך על־ ידי הרמב״ם. לאחרון שימש ה׳משל׳ כלי הרמנויטי מרכזי לפרשנות המקרא והמדרש, בעיקר באשר לביטויי ההגשמה שבהם.44, בשם ׳משל׳(ערבית: מתיל) מציין הרמב״ם כל טקסט בעל שתי שכבות משמעות — רובד נגלה (ט׳אהר) ורובד נסתר או פנימי (באטן) — ובלשוננו: אלגוריה, מטפורה או סימבוליקה. במונח כלולים גם ביטויים לשוניים רחבים יותר: תיאורים מורכבים או עלילות מפותחות, ובלבד שיהיה להם רובד משמעות נוסף על זה הנגלה. אפיון טקסט מסוים כמשל איננו מצטמצם לקביעה שיש בו שני רובדי משמעות. למשל אפיון נוסף שלפיו רובד משמעות אחד, הגלוי, מצביע על חברו, הנסתר, שהוא מובנו. רובד המשמעות הגלוי איננו עומד אפוא בפני עצמו, וכדברי הרמב״ם: יכך המשל הזה(=שכבת המשמעות הגלויה) אינו כלום ועל־ידי המשל הזה אתה רואה את דברי התורה.145 אין לבלבל את פשטו של משל עם מובנו המילולי. המובן(ה׳פשט׳) של טקסט שהוא משל, הנמשל, הוא משמעותו הפנימית שהוא גם מובנו המיטפורי, האלגורי או הפרבולי. פירושו המילולי של המשל(המשמעות הגלויה) יהיה אז שונה ממובנו ה׳פשוט׳. מצב העניינים הוא הפוך בטקסט שאיננו ׳משל׳ — פירושו כמשל יהיה אז שונה ממובנו ההולם (׳הפשוט׳), שהוא מובנו המילולי. כפי שראינו, חוקרים רבים קושרים את זיהוי האנתרופומורפיזמים שבאגדה כמשלים עם הרחקת ההגשמה. לדעתם, ביטויי ההגשמה הם משלים לחוויית המפגש עם האל, לתוארי הפעולה, לתוארי השלילה, לרעיונות־מיסטיים שאינם בני השגה וכיוצא בזה. כך נמנעים בעלי האגדה מלייחס לאל תארים שאינם ׳הולמים׳ אותו. יהיה זה כמובן מוטעה להכחיש את קיומם של מטפורות, סמלים ובקיצור משלים בספרות המדרש והתלמוד.46, אין כל ספק, שספרות זו מכילה טקסטים רבים שלהם יותר מרובד משמעות אחד. טקסטים מן הסוג הזה מעוררים שני קשיים, הקשורים זה לזה: ראשית, הקושי הכרוך בזיהוים — כיצד נקבע אם מקור מסוים הוא אכן משל — כלומר שלו רובד משמעות נוסף, נסתר, ולכן אין להבינו באופן מילולי? 144 דיוניו של הרמב״ם במשלים פזורים בכל כתביו ובהם פירוש המשנה, הקדמה לחלק, עמי קכא; איגרת תחיית המתים; משנה תורה, הלכות יסודי התורה ד: וראו במיוחד מורה הנבוכים, פתיחה, שעיקרה מוקדש לנושא זה. דוגמא לשימוש בתיאוריית המשל של הרמב״ם לפרשנות האגדה ראו בויארין, ׳שני מבואות׳. 145 מורה הנבוכים, פתיחה לחלק א, עמי י. שם מפרש הרמב׳׳ם את תפיסת המשל של חז״ל בשיר השירים רבה א ח, וראו דבריו(שם) על תפיסת המשל שלו. 146 יש להבחין בין ׳משל׳ במובן הרחב שצוין למעלה ובין ׳משל׳ במובן של ׳סיפור עלילתי קצר ובדוי׳. האחרון הוא מקרה פרטי ומיוחד של הראשק, ראו פרנקל, דרכי האגדה, עמי 323 ואילך, שטרן, משלים במדרש. לשם ׳משל׳ להלן יהיה המובן הראשון, הרחב. [37]</page><page sequence="36">יאיר לורברבוים שנית, גס אם נניח כי מקור כלשהו הוא אכן משל, כיצד נדע מהו הנמשל?147 שאלות אלה הן מורכבות ואין בכוונתי להשיב עליהן כאן. עוררתי אותן רק כדי להעיר כי לעתים קרובות השימוש שנעשה על־ידי חוקרים בקטיגוריות המשל בסוגיית האנתרופומורפיזמים שבספרות המדרש והאגדה איננו ביקודתי, משום הוא מתעלם מן הצורך להתמודד עמן. היו שסברו כי התנסחות אנתרופומורפית על־אודות האל במדרש כלשהו די בה כדי לקבוע כי במשל (מעין פילוסופי) עסקינן.148 חוקרים אחרים מניחים סברה זו באופן מובלע או על סמך הנחות מוקדמות — תיאולוגיות או עיוניות — שאינן עולות מן המקורות עצמם ושאין להן הצדקה ממקום אחר. אינני בטוח שניתן לבסס שיקולים כלליים כדי להבחין בין טקסט שהוא משל ובין טקסט שאיננו כזה. הבחנה זו יכולה להיעשות על־ידי שילובם של שיקולים כללים, מצד אחד, ובחינת תכונותיה הייחודיות של כל סוגיה בנפרד על לשונה, דימוייה ויחסם לדימויים וללשונות אחרים, מצד אחר. ובאשר לקושי השני, גם אם נניח כי מדרש כלשהו הוא אכן משל, עדיין פתוחה השאלה: מהו הנמשל? חוקרים רבים הניחו, במפורש או במובלע, כי ׳הלשון המוחש׳ הננקט במדרש ובאגדה ביחס לאל (הרובד הגלוי) מצביע על רובד נסתר שעניינו ברעיונות מופשטים, בעלי אופי פילוסופי בדרך־כלל. זו דרכו של הרמב״ם, המפרש את רובד המשמעות הפנימי של המשלים(היתוך׳) לפי עקרונות הפיזיקה והמיטפיזיקה האריסטוטלית והניאו־פלטונית.149 אולם, האם הכרחי להניח שרובד המשמעות הנסתר של המשלים במדרש הוא מופשט ולא מוחשי? המקרא מלא דימויים ומשלים שאינם באים למסור אינפורמציה על־אודות עניינים מופשטים. כך, למשל, תיאור הרעיה או הדוד בשיר־השירים (ז, ב־י; ה, י־טז, בהתאמה) הוא מיטפורי במובהק הגם שהם מספרים על יופי קונקרטי־מוחשי. פרשנות אלגורית או מיסטית לפסוקים אלו היא קריאתם כ׳משל כפול׳ — כעין קומה מיטפורית נוספת על גבי הקומה המיטפורית הראשונה. השימוש במשלים הולם נסיונות לתאר בני־אדם, על תכונותיהם הפיזיות והנפשיות, ובמיוחד אם הם סמויים מן העין, וחזותם המדויקת מסתורית ומעוררת דמיון. לכן דיבור על האל באמצעות משל איננו עומד בסתירה לתפיסתו במונחים אנתרופומורפיים. להיפך, הוא הולם תפיסה מעין זו ומתיישב עמה.150 אין צורך, אפוא, להניח כי לקומה השנייה שהמדרש בונה לפסוקי שיר־השירים בהכרח מובן מופשט. זאת ועוד. ייתכן 147 ההפרדה בין השאלות האלה עשויה להיות מלאכותית, שבן התשובה לשתיהן היא לעתים אחת. אולם לא תמיד הזיקה ביניהן הדוקה כל־כך. על־כל־פנים, מבחינה אנליטית, ובמיוחד לצורך הדיון ב׳משלים האנתרופומורפיים׳, חשוב להבחין ביניהן. 148 פרנקל, דרכי האגדה, עמי 370. 149 ראו קליין־ברסלבי, פירוש הדמב״ם, עמי 39! ספרסטין, פענוח חז׳׳ל, עמי 15, והערות 62-61. 150 ראו צ׳רבונייה, ׳ההגיון׳, עמי 197-196. [38]</page><page sequence="37">׳על דעתם של החכמים ז״ל לא עלתה ההגשמה מעולם׳ שנמשלים מסוימים נושאים אופי אחר, מיתי למשל, שבעליהם העדיפו שלא לבטאם בגלוי אלא באמצעות משל. האם רעיונות תיאוםופיים־מיתיים אינם ניתנים(או ראויים) להצגה באמצעות משלים? תופעה זו איננה זרה למסורת היהודית, בכלל, ולספרות חז״ל, בפרט.,5, 13. ההגשמה והתרגומים חוקרים רבים בדורות הקודמים, שהרחיקו הגשמה מיצירת חז״ל הסתמכו בין השאר על התרגומים, ובמיוחד על זה של אונקלוס,52, ממנו השתמעה להם — שוב, בעקבות הרמב״ם53' — נטייה גורפת להרחקת ביטויי ההגשמה מן המקרא.54, והנה, מ׳ קליין הוכיח כי רושם זה מוטעה וכי המניעים לתרגומים מסוג זה הם אחרים. יתר על כן: קליין הראה, כי לצד ביטויים (מתורגמים) הנראים כאנטי־אנתרופומורפיים מצויים בתרגומים ביטויים מגשימים רבים. מסקנתו היא, שתרגום אונקלוס(כמו גם תרגומים אחרים) איננו עקיב בהרחקת ההגשמה מן המקרא ולכן אי־אפשר לטעון כי זו אחת ממגמותיו המובהקות.55, קליין מסכם: בעיני חכמי ישראל לא היתה לבעיית האנתרופומורפיזם חשיבות מספקת עד כדי סילוקו המוחלט מן הספרות התרגומית, ומתוך הספרות המדרשית בכלל. כמו כן לא היתה גישה אחידה לבעיה; אדרבה, התקיימו אסכולות שונות, שנקטו שיטות השונות זו מזו בכל הנוגע לאנתרופומורפיזם ולאנתרופופתיזם.56, 151 ראו למשל, פישביין, ׳מידות כבוד׳, עמי 74-72: אידל, קבלה, עמי 50, והשוו אורבך, ׳המסורות/ טענה זו נוגעת לא רק ל׳משלים׳ במובן של מטפורות, סמלים או אלגוריות, אלא גם למשלים מורכבים הכוללים עלילה. משלים אלה, הרווחים הרבה בספרות האגדה, מעוררים בעיה דומה. לא מן הנמנע הוא, שחלקם מכילים רעיונות שאינם מופשטים אלא מיתיים, שמחבריהם נמנעו(במכוון) מלמוסרם באופן ישיר. בימי־הביניים ישנה מסורת אזוטרית השואפת להסתיר את טיבה האנתרופומורפי של האלוהות, ראו מאמרי, ׳קבלת הרמב״ן על צלם אלוהים׳(עתיד להתפרסם בקבלה). ביטוי מובהק לגישה כזו מצוי בשיר של משולם דאפיירה, המייחס אותה למקובלים ר׳ עזרא, ר׳ עזריאל והרמב״ן, ראו ידיעות המכון לחקר השירה העברית, ד (תרצ״ח), עמי 102, 104. 152 במגילה ג, ע״א מצויה מסורת שלפיה ׳תרגום של תורה אונקלוס הגר אמרו מפי רבי אליעזר ורבי יהושע׳. חוקרים העירו כי חומר האגדה וההלכה שבתרגום אונקלוס מקביל לשיטת ר׳ עקיבא ותלמידיו, עיינו ערך תרגומים, אנציקלופדיה מקראית, ח, עמי 743. על הזיקה של התרגומים למדרשי חז׳׳ל ראו מאמרו של קליין ב־515 .Biblica 57 (1976), p 153 ראו למשל, מורה הנבוכים, חלק א, כז, כא. יצוין כי רב סעדיה גאון הדגיש זאת לפני הרמב״ם, ראו אמונות ודעות, ב, עמי צט: וקליין שם, עמי 27-23. לביקורת גישת הרמב״ם ראו פירוש הרמב״ן על התורה, בראשית מו, ד (מהדורת שוועל, עמי רמו־רנב). 154 ראו למשל גייגר, המקרא ותרגומיו, עמי 332 ואילך; רוזנצווייג, נהריים, עמי 35: גינזבורג, ׳אנתרופומורפיזם׳ 624-623 ; אורבך, חז׳׳ל, עמי 35,32 ו־133; היינמן, דרכי האגדה, עמי 84; קומולוש, המקרא באוד התרגום, עמי 119-103. לסקירה מלאה של החוקרים המחזיקים בסברה זו ראו קליין, הגשמת האל בתרגומים, פרק א. 155 ראו קליין שם, עמי 42 ו־61. 156 שם, עמי 144. [39]</page><page sequence="38">יאיר לורברבוים י׳ קויפמן, שהקדים את קליין ברבות ממסקנותיו על אודות יחסם של התרגומים לביטויי ההגשמה במקרא, מרחיק לכת יותר. לדעתו, אין למצוא בתרגומים הרחקת הגשמה כלל: ׳הם משתמשים בכינויים מפני הכבוד בשביל להרחיק מן האל מה שיש בו ממיעוט הדמות. אבל בדימויי הדמות היסודיים אין הם מרגישים כל פגם׳. ׳מקור שינוייהם׳ — הוא קובע — ׳היא השאיפה להשגבה ולא להפשטה׳.157 14. הגשמה וביקורת הנוסח מגמת ההרחקה כלפי הביטויים המגשימים בספרות חז״ל מחלחלת לעתים עד למחקר הפילולוגי. מ״צ פוקס בחן קטע מן המדרש בספרי במדבר(פסקה סא) ואת המקבילה במכילתא דרבי ישמעאל (בא, פרשה א).158 וזה לשון המדרש במהדורת הורוויץ:59י וזה מעשה המנורה מקשה זהב ... רבי עקיבא אומר זה אחד משלושה דברים שהקשה בהם משה והראה לו הקב״ה כאילו באצבע.160 באמצעות מחקר פילולוגי מדוקדק ועל־ידי שימוש במקורות נוספים, הן מספרות חז״ל הן ממקורות אחרים בני התקופה (הברית החדשה, הציורים בבתי־הכנסת בדורא־ אורופוס ובבית־אלפא ועוד), הראה פוקס61, כי הנוסח הנכון של הקטע האמור איננו מסתייג — גם לא באמצעות התיבה ׳כאילו׳ — מן הקביעה כי הקב״ה מתיר את קשייו של משה על־ידי הצבעה באצבעו."1 פוקס סבור כי כאשר הוסיפו גדולי החוקרים והפילולוגים של ספרות חז״ל את המילה ׳כאילו׳, הגיהו את המדרש ׳נגד כללי הפילולוגיה׳ משום ׳שחששו מהגשמת הבורא׳.63, והוא מוסיף: ׳יש לקרוא תגר על החוקרים שהגיהו את הקריאות הקשות יותר והמיתן בקלות יותר. לא זו אף זו, הם ניסו לתקן את הטקסטים על סמך מקבילות מחיבורים אחרים נגד כללי הפילולוגיה. נהגו כך כנראה מחמת השקפותיהם התיאולוגיות רציונליות׳.164 157 תולדות ב, עמי 233-232. 158 פוקס, ׳ כאילו באצבע׳. 159 שם, עמי 86-85. 160 הדגשה שלי — י״ל. 161 שם, עמי 285-284; ובעקבותיו בויארין, ׳המדרש והמעשה׳, עמי 108. 162 פוקס מראו כי הנוסח צריך להיות ׳כלן באצבע׳ או ׳באצבע׳ בלבד, עיינו פוקס שם, עמי 282. 163 פוקס, שם, עמי 283. פוקס מציין את פינקלשטיין, הורוויץ, אפשטיין וליברמן, ראו שם, עמ 280-279. והשווה מה שכתב ליברמן, מחקרים, עמי 436. 164 שם, עמי 280 וראו גם שם, הערה 14. פוקס טוען, כי מגמה זו של המחקר היא המשכה של מגמה שהתהוותה ׳עם עליית האסלם והקראות ובהשפעתם ובפולמוסם על הדת היהודית הותקפו שיטות מדרשים מסוג זה [דהיינו מדרשים מגשימים] קשות. מכאן ואילך התגבר הרצון לתקן את הנוסח כדי להרחיק כל שמץ של ביטוי העלול להתפרש כהגשמת הבורא׳. ראו שם, עמי 285. חשוב להעיר, כי יתכן ופוקס תולה בממצאיו יותר ממה שיש בהם. אין הכרח שאכן חוקרים אלה הוסיפו את התיבה ״כאילו״ בשל שאיפה (בלתי מודעת) להרחיק הגשמה. יתכן כי זו פליטת קולמוס פחות טעונה. [40]</page><page sequence="39">׳על דעתם של החכמים ז״ל לא עלתה ההגשמה מעולם׳ לענייננו, מאמרו של פוקס מאלף מבחינה נוספת. המחבר, לאחר יגיעת הבשר הפילולוגית, שבה הוכיח כי הנוסח הנכון במדרש הוא זה המגשים, שואל: ׳האם בכל זאת יש לראות באלה דוגמאות להגשמת הבורא כעין מה שכתב היסטינגס (באינציקלופדיה האנגלית לדת ולמוסר) כתופעה כללית בכל התרבויות?׳ והוא משיב: ׳דומני שניתן להשיב בשלילה לשאלה זו׳. את תשובתו הוא מבסס, למרבה ההפתעה, על הרמב״ם במורה הנבוכים חלק א, סו, ׳שנראה לי(כך פוקס) מתאים, גם להבנתם התיאולוגית של התנאים׳.165 לפי פירושו של הרמב״ם, ׳הדבר ההוא בעצמו אשר נאמר עליו שהוא נעשה בדיבור נאמר עליו מעשה אצבע, כן אמרו: כתובים ׳באצבע אלוהים׳, דומה לאומרו ׳בדבר אלוהים׳, ואילו אמר ׳בדבר אלוהים׳ היה דומה לאומרו כתובים בחפץ אלוהים, כלומר ברצונו ובחפצו׳.166 בעקבות הרמב״ם קובע פוקס כי, בלשון המטפורית של חז״ל אצבע אלוהים=דבר אלוהים=רצון אלוהים. מה שהיה נדמה לו כביטוי אנתרופומורפי קיבל לפתע מובן מופשט, פילוסופי. מסקנה זו מפתיעה בשתיים: ראשית, היא עומדת בסתירה לדברי פוקס, שלפיהם ׳המדרשים על אצבעו של הקב״ה בספרות התנאים והאמוראים היו קרובים לרוח התקופה שבה נוצרו׳.167 שנית, ההקשה הבלתי ביקורתית מן הרמב״ם(האריסטוטלי, בן המאה הי״ב) — גדול מרחיקי ההגשמה במסורת היהודית — על ספרות חז״ל. את מה שהתאמץ כל כך לסתור במישור הפילולוגי ומתוך ביקורת על חוקרים גדולים, אימץ פוקס בשתי ידיים (ושמא בשל ׳השקפותיו התיאולוגיות רציונליסטיות׳) במישור הפרשני. בסופו של דבר, גם מאמר זה הוא דוגמה להשפעתו המכרעת של הרמב״ם(שהיא כאן ׳ערמומית׳ במיוחד) על מחקר האנתרופומורפיות בספרות חז״ל. 15. צלם אלוהים מבין הסוגים השונים של הביטויים האנתרופומורפיים במקרא ובספרות חז״ל עניין בריאת האדם בצלם אלוהים קובע תחום לעצמו. הבריאה בצלם הוא אתגר למרחיקי ההגשמה מטעם ברור: לפחות לפי פשוטה היא מלמדת כי האל הוא בדמות אדם. ברם, להבדיל מפסוק או מקטע מדרשי, המייחסים לאל תכונות אנושיות (מנטליות ואף פיזיות) כמשיחים לפי תומם, הרי עניין הצלם מבליע תפיסה מעין־תיאולוגית. בעוד שאת ההתבטאויות מן הסוג הראשון אפשר אולי לפטור כמיליצות, במטפורות, כדימויים וכיו״ב, הרי המקורות שעניינם בריאת האדם בצלם אלוהים מבטאים כעין תפיסת עולם או דוקטרינה, מגובשת ומודעת לעצמה. הבחנה זו מצויה אצל חוקרי 165 שם, עמי 285. 166 מורה הנבוכים א סו, עמי קלח. 167 פוקס, שם. [41]</page><page sequence="40">יאיר לורברבוים מקרא לגבי מופעו של עניין הצלם בתחילת ספר בראשית. כך, למשל, כותב פון־ ראד: ׳כל מי שניגש לבאר את בראשית פרק א, חייב להבין דבר אחד: פרק זה הוא תורה כוהנית. הוא מכיל את תמצית הידע הכוהני בצורה המרוכזת ביותר... זוהי תורה שהתגבשה בזהירות וצמחה באטיות במהלך מאות שנים. הכול צריך להישקל בזהירות, במחשבה ובדיוק׳. במוקד בראשית א עומד עניין ׳צלם אלוהים׳.148 ואכן, פסוקי בראשית שעניינם צלם אלוהים (בראשית א, כו-כז; ה, א-ג; ט, ו) ומאמרי חז״ל המפרשים אותם אינם מתארים התנסות נבואית (או פרשנות להתנסות כזו) באמצעות דימויים מאנישים, הנוחים להתפרש כפעולת הדמיון וכיו״ב. מקורות אלה מתארים את האל (כמו גם את מהות האדם) במונחים ׳תיאולוגיים׳ מדויקים למדי. לעניין הצלם גרעין ספקולטיבי שאיננו מבוסס על תיאופניה או על חוויית מפגש עם האל. שלא כמו ׳הגשמה תמימה׳ קשה אפוא לפטור אותו כמשל, כדמיון או כ׳חווייה ויעוד׳.169 אין זה מקרה כי הרמב״ם, שהקדיש את חלקו הראשון של מורה הנבוכים לבירורים לקסיקליים שעניינם הרחקת ההגשמה מפסוקי מקרא מגשימים, פותח את החיבור בבירור המונח העברי ׳צלם׳. וכך הוא כותב במורה הנבוכים חלק א, א: ׳כבר חשבו בני אדם כי צלם בלשון העברי יורה על תמונת הדבר ותוארו והביא זה אל הגשמה גמורה באומרו: נעשה אדם בצלמנו כדמותנו, וחשבו שהאלוה על צורת אדם, רצוני לומר תמונתו תוארו, והתחייבה להם ההגשמה הגמורה והאמינו בה. וראו שהם, אם יפרדו מזאת האמונה יכזיבו הכתוב׳. ׳בני־אדם׳ אלה ׳נדחקים׳ לייחס לאל תמונה ותואר משום שכך הם מבינים את לשון הכתוב ׳נעשה אדם בצלמנו כדמותנו׳.170 הרמב״ם קושר את השקפתם המגשימה של ׳בני־אדם׳ לעניין הצלם דווקא ולא לפסוק אחר או 168 פון־ראד, בראשית, עמי 45, על עניין הצלם ראו שם, עמי 55. ברוח זו מתבטאים חוקרי מקרא רבים. חוקרים אלה ייחסו את רעיון יצלם אלוהים׳ למקור הכוהני,(P) השונה מהמקורות E ו־ז. העממיים, ראו גם ספייזר, בראשית, עמי xxii ואילך. 169 בהקשר זה כדאי לציין כי דתות רבות שותפות לתפיסת אלוהות אנתרופומורפית בעוד שמיעוטן, אם בכלל, מחזיקות ברעיון האדם כצלם אלוהים. רעיון הצלם איננו, אפוא חלק טבעי ובלתי־נפרד מתיאופניה אנתרופומורפית, אלא הוא זוקק מהלך תיאולוגי־ספקולטיבי עצמאי ומקורי. 170 הרמב׳׳ם (שם) מביא טעם נוסף, אינטלקטואלי, לנטיית ׳בני ־אדם׳ אלה להגשמה: ׳וראו שהם... גם ישמו את האלוה נעדר אם לא יהיה גוף בעל פנים ויד כמותם בתמונה ובתואר׳. ברם, את הפרק הראשון של חיבורו הוא מקדיש לדיון פרשני בשם ׳צלם׳. דוגמא מאלפת לתפיסה אנתרופומורפית הנעוצה בעניין הצלם במקרא מצויה בקטע מכתב־יד(ספריית הברון גינזבורג שבמוסקבה, מס׳ 303) של החיבור ׳נימוקי חומש׳ לר׳ ישעיה די־טראני, שפרסם י׳ תא־שמע, ראו הנ״ל, ׳נימוקי חומש׳. די־טראני מתאר — לפי ׳עדות שמיעה וראייה מכלי ראשון׳(כך תא־שמע שם) — את השקפתם של רבים מגדולי חכמי אשכנז בני־זמנו כאנתרופומורפית מובהקת (על רשימת הרבנים ראו תא שמע, שם). לפי דבריו, השקפתם נעוצה בהבנתם את עניין הבריאה בצלם בבראשית א. די־טראני מתאר את תפיסתם המגשימה תוך שהוא מצטט מילה במילה את דברי הרמב״ם ממורה הנבוכים א, א, שהובאו למעלה. [42]</page><page sequence="41">׳על דעתם של החכמים ז״ל לא עלתה ההגשמה מעולם׳ למכלול הפסוקים שלכאורה מלמדים עליה, שכן הוא היה ער לייחודו ה׳תיאולוגי׳, המעין־םפקולטיבי, של רעיון זה. אין זה אפוא מקרה שחוקרים רבים, בבואם להעיר על סוגיית האנתרופומורפיות בספרות חז״ל, ובמיוחד אם מגמתם היא להרחיק ממנה הגשמה, משתדלים להתייחס לעניין הצלם. המשותף לרוב ההתייחסויות שבספרות המחקר לרעיון צלם אלוהים במדרש ובתלמוד הוא הניסיון לטשטש את הפן התיאולוגי שבו ולהעמידו על צדדיו האנתרופולוגיים ובעיקר המוסריים וההלכתיים. זו למשל דרכו של א׳ גייגר בהבנת מאמרו המפורסם של ר׳ עקיבא באבות ג, יג: ׳חביב אדם שנברא בצלם, חיבה יתרה נודעת לו שנברא בצלם, שנאמר כי בצלם אלוהים עשה את האדם׳. לדעת גייגר, רבי עקיבא משמיט במכוון את ׳אלוהים׳ מרעיון ה׳צלם׳: ׳אין זה כי אם בכוונה ובדיוק מאת התנא הגדול אשר נשמר גם הוא מיחס גשמות לבורא... ״חביב אדם שנברא בצלם״, כלומר בצלמו־שלו, של האדם, ולא ״חביב אדם שנברא בצלם אלוהים״ ׳.171 וכבר העיר א׳ אלטמן, כי אמרת רבי מאיר, תלמיד רבי עקיבא — ׳חביב אדם שנברא בצלם אלוהים׳172 — מפריכה הצעה זו.73, אמנם א״א אורבך סבור כי באמרת רבי עקיבא ׳נקודת המוצא היא אלוהים, ולא האדם׳ אולם כשהוא מסכם את תוכנה יחד עם מימרות אחרות המביעות רעיון דומה, הוא קובע: ׳בדרך בריאת האדם ובדמות ששיווה לו הבורא מתבטאים שני עקרונות, זה של אחדות המין האנושי וזה של ערכו האינדיבידואלי של כל אדם יחיד׳,174 ותו 171 ראו גייגר, 40-41 .Judische Zeitschrift, pp. וראו מאמרו ׳צלם אלוהים׳, בתוך: המקרא ותרגומיו, עמי 332. את ההשראה לפירושו שאב גייגר מן התרגומים ומפירוש שהוצע ונדחה על־ידי אבךעזרא (בראשית א, כז): ׳ופירושו, ויברא אלוהים את האדם בצלמו, שהוי״ו שב אל האדם ופירושו, בצלם אלוהים שהאלוהים דבק עם עשה, כאילו הוא אומר כי האלוהים עשה את האדם בצלם׳. (וראו גם אורבך, ערוגות הבושם ד, עמי 80-79.) פירוש זה משתלב היטב במגמתו הכללית של גייגר להרחיק את ההגשמה מן המסורת היהודית, ובעיקר מן הספרות התלמודית. ראו, למשל, שם, עמי 337 ו־341: ׳ר׳ עקיבא עשה תחבולות ויעץ מועצות לפרש את הפסוקים הכתובים על דרך המשל והמורים על פי צורתם על גשמות האל על אופן אחר המסיר גשמות האל׳. גייגר הוא מייצג מובהק של המגמה להרחקת ההגשמה בקרב חוקרי חוכמת ישראל. על מגמתם האפולוגטית בעניין זה ובכלל ראו שלום, דברים בגו, עמי 338 : הנ״ל, עוד דבר, עמי 133 ; כהן, שיעור קומה, עמי 15 ! ליבס, ׳המיתוס היהודי׳, עמי 245 : זוסמן, ׳אורבך, עמי 67 ; פרנקל, דרכי האגדה, עמי 545, הרים, מנלן, עמי 206. דוגמא מאלפת לרתימת המחקר למטרות אידיאולוגיות בקרב הענף הרפורמי־ליברלי של חוכמת ישראל, ובראשו גייגר, ראו pw, הסטודיה, עמי 104 ואילך. 172 אבות דרבי נתן, מהדורת שכטר, נו״א, פרק לט, עמי 118. 173 אלטמן, ׳צלם אלוהים׳, עמי 14. נימוקים מכריעים לדחיית פרשנות דומה של פסוקי המקרא מעלה ר׳ אברהם אבן עזרא: ׳וזה הפירוש חסר לב כי היה הראשון ראוי להיות כן ויאמר אלוהים נעשה אדם וכן עשהו בצלמו, גם וי׳׳ו בצלמו איך ישוב אל האדם והנה יש לו צלם קודם שיהיה? ומה טעם שופך דם האדם באדם דמו ישפך, בעבור שנברא האדם בצלם גם לכל נפש חיה צלם׳. 174 אורבך, חז׳׳ל, עמי 192, והשוו גם הנ׳׳ל, ערוגות הבושם, שם. וראו גם קנוהל, מקדש הדממה, עמי 124. [43]</page><page sequence="42">יאיר לורברבוים לא. א׳ אלטמן מתנבא בלשון דומה: יכך קבלה המשנה את מושג ׳צלם אלוהים׳ במובנו הפילוני ולבסוף במובנו האפלטוני, אלא שבמקום לדון במשתמע ממנו מבחינה תיאולוגית השתמשה בו הלכה למעשה. הוא [צלם אלוהים] נועד לשמש כתזכורת לכבודו ולערכו החד פעמי של כל יחיד׳.175 לבד מאפיון האנתרופולוגיה והתיאולוגיה של חז״ל כפילונית־אפלטונית, ולכן כאנטי־אנתרופומורפית,176 מבטל אלטמן את הפן התיאולוגי של רעיון צלם אלוהים בעולמם ומעמידו, כמו אורבך, על המוסר ובעיקר על ההלכה. מגמה דומה מצויה בגישת י׳ קויפמן. אחת התימות המרכזיות של חיבורו הגדול תולדות האמונה הישראלית היא ההבחנה בין האלילות, שהיא מיתית במהותה, ובין המונותאיזם הישראלי המטוהר ממנו. קויפמן חוזר ומטעים, כי ׳האמונה הישראלית נצחה את ההגשמה בבחינה אחת יסודית ומכרעת: היא דמתה את האל מחק לכל קשרו של חומרו של עולם׳; ׳אלוהים׳ הוא רוח ולא בשר׳, הוא ׳מעל לכל זיקה לחוקי עולם וטבע׳.177 אולם מדגיש קויפמן האמונה הישראלית ׳לא נצחה את דימוי הדמות. מתוך תמימות מטפיזית היא מדמה דמות לאלוהים׳.178 לדעתו, דימויי הדמות מודגשים במיוחד במדרש ובתלמוד.179 עם זאת, בבואו לדון בעניין הצלם קויפמן כותב: ׳את בריאת האדם בצלם אלוהים היא [האגדה] תופסת גם במובן רוחני ומבססת עליה את מעלתו המוסדית של האדם׳. גם קויפמן, שלא נרתע מלייחס למקרא ולאגדה את מה שאפשר לכנות ׳אנתרופומורפיזם לא־חומרי׳,180 נוטה לייחס לחז״ל תרגום אתי של רעיון צלם אלוהים. הגם שהוא איננו ׳מזיז את פשטה של הבריאה בצלם ממקומה׳,181 הרי בשל הנתק המוחלט שהוא קובע בין האל המקראי והתלמודי ובין העולם והאדם, פשוטו של מקרא, ולעניינינו 175 שם, שם. מדברי אלטמן עולה כי לדעתו, הריטואל במשנה בא במקום התיאוסופית(או המיתוס) ולאו דווקא כביטוי שלה. גישה זו שונה מן הגישות הרווחות כיום בחקר מיתוסים וריטואלים והזיקות שביניהם. 176 זו גישתו של אלטמן גם במחקרים אחרים, ראו, למשל מאמרו ב־(1957) 6-7 ,JJS. לדעה דומה ראו בער, ׳אחרית הימים׳, עמי 9. לגבי גישתו האנטי־אנתרופומורפית של אפלטון ראו המדינה, עמי 378-377. לגבי גישתו האנטי אנתרופומורפית של פילון ראו וולפסון, פילון, עמי 129 ואילך. 177 קויפמן, תולדות, א, עמי 22, ובהמשך: ׳יותר מזה: היא דימתה אותו מעל לכל זיקה לחוקי עולם, לטבע ולמערכה או — ל׳גורל׳... אלוהיה מיתולוגי ועל־טבעי, זוהי האידיאה היסודית שלהי. 178 שם, עמי 229. 179 שם, עמי 237: ׳אדרבה, אגדת חז״ל עצמה מרבה להשתמש בדימויי דמות, והגשמותיה היו עניין קשה לבעלי המדרש הפילוסופי לא פחות (או אף יותר) מן האגדה המקראית — הגם שהאגדה משגיבה — לדעת קויפמן — ׳את האל לאין־סוף... את מידת ההפשטה אין היא יודעת׳. 180 מצד אחד, קויפמן מייחם למקרא ולספרות חז׳׳ל את ההשקפה כי האל הוא נטול — חומר (שם, עמי 229), מצד אחר. שני הוא מייחם להם את ההשקפה כי האל הוא בעל דמות. צירוף זה מעורר קושי מסוים לגבי הרקונסטרוקציה שהוא מציע לתפיסת האל הרווחת בגופי ספרות אלה, ואכמ״ל. 181 קויפמן, חולדות, ב, שם. [44]</page><page sequence="43">׳על דעתם של החכמים ז״ל לא עלתה ההגשמה מעולם׳ פשוטו של מדרש, איננו באמת יכול להיות, אליבא דקויפמן, מרכיב של ממש ברעיון הבריאה בצלם.82' ככל שהאנתרופומורפיות במקורות ברורה ומוצהרת יותר, הנטייה במחקר להרחיקה חריפה יותר.83, אם דיבור אנתרופומורפי תמים מתפרש במחקר כ׳משל תיאולוגי׳, הרי רעיון הצלם — שהוא תיאולוגי במהותו — מצטמצם לאנתרופולוגיה או לענייני מוסר והלכה בלבד. 16. גישות אחרות אמנם, היו כמה חוקרים שגישתם למאמרים האנתרופומורפיים שביצירת חז״ל היתה שונה, אולם דבריהם לא נפלו על אתניים קשובות של רוב עמיתיהם, בין שהיו בני־ ברית בין שאינם בני ברית.184 למיטב ידיעתי, א׳ מרמורשטיין, שאת מחקריו כבר ציינתי בפתח דברי, הוא החוקר היחיד שהקדיש מחקר מפורט לסוגיית האנתרופומורפיות בספרות חז״ל. מרמורשטיין לא נלאה מלאסוף את החומר השייך לעניין, ותרומתו להבנת הנושא חשובה ביותר, גם אם חסר בה ניתוח קונספטואלי וגם אם כמה מהצעותיו אינן מבוססות דיין.185 בשל המגוון העצום של הביטויים האנתרופומורפיים בספרות חז״ל והעקביות שבשימוש בהם הוא הציע להעניק להם קריאה מילולית יותר.186 מתוך כך הסיק מרמורשטיין מסקנות אחרות על אודות תפיסת האלוהות של חז״ל מאלו שרווחו במחקר לפניו. מחקריו לא הותירו רושם על החוקרים, שנטו 182 קויפמן איננו מסביר מהי ׳פשטה של הבדיאה־בצלם׳. אפשר להניח שהפשט, לדעתו, הוא ׳דמותו הבלתי חומרית׳ של האל. 183 לדוגמא נוספת להרחקת ההגשמה, ודווקא מר׳ עקיבא, ראו פינקלשטיין, רבי עקיכא. פינקלשטיין מפרש את מאמריו בעניין הצלם כמבטאות הומניזם אוניברסלי. באופן כללי, סבור פינקלשטיין(שם, עמי 196 ואילך), כי רבי עקיבא, ה׳פלבאי׳(כלשונו), נלחם באנתרופומורפיזם כנגד ה׳פטריציים׳ (=ר׳ יוסי הגלילי, ר׳ יהודה בן בתירה, רבן גמליאל ואחרים) ה׳מגשימים׳. וכבר העיד ג׳ אלון (מחקרים, עמי 197 ושם, הערה 38) בביקורתו על ספרו, כי ׳מצעו את רבי עקיבא נוטה להגשמה׳ דווקא. 184 ההבחנה ביניהם חשובה משום שבדרך־כלל, למרות המסקנות הדומות בסוגיה זו, מניעיהם שונים. מניעי הראשונים בסוגיית האנתרופומורפיות, כמו בסוגיות אחרות, היתה אפולוגטית, ואילו מניעי האחרונים היתה פולמוסית. לסקירת המניעים האידאולוגיים השונים בחקר ספרות חז״ל עיין אורבך, חז׳׳ל, פרק א: מור, ׳מחברים נוצריים׳! זוסמן, ׳אורבך, עמי 64, הערה 10 ועמי 67 ואילך: ליבם, ׳המיתוס היהודי׳, פרק א׳. 185 מרמורשטיין, ׳אנתרופומורפיות׳, וראו גם הנ׳׳ל, שמות האל; שגם בו יש התרומה חשובה לבירורה של סוגיה זו. למרות היקפו הגדול של החומר שלוקט בהם, רחוקים מחקתם אלו מלמצות את החומר המדרשי והתלמודי הרלבנטי לסוגיה זו. 186 יצוין, כי פרשנות מילולית של האגדה איננה זרה לפרשנות המסורתית למשל: תלמידי הגר׳׳א, רש״ש ח׳׳ו ולרד״ל, ראו פדנקל, דרכי האגדה, עמי 533-531, אולם עד כמה שידיעתי מגעת הם לא נטו לעשות כן לאגדות המגשימות, והעניין טעון ליבון. [45]</page><page sequence="44">יאיר לורבדבוים בדק־־כלל להתעלם מהם. לצד הסתייגות מנטייתו של מרמורשטיין לקריאה מילולית מדי של המקורות, נסבה ביקורתם של חוקרים על ההבחנה שהציע בין בית־מדרשו של רבי עקיבא, שמרמורשטיין זיהה כבעל תפיסה אנתרופומורפית ובין בית־מדרשו של רבי ישמעאל, שהוא אפיינו כבעל תפיסת אלוהות מופשטת וכנוקט שיטת פרשנות אלגורית כלפי המקראות המגשימים.187 לא ידוע לי על מחקרים שנענו ברצינות לאתגר העולה מן המגוון העצום של ביטויי ההגשמה שנאספו בחיבורו(שהתפרסם ב־1927!), הקורא תיגר על הנחות היסוד של המחקר שתוארו לעיל.188 מחבר אחר, שנדחק גם הוא לשולי המחקר הוא א״י השל. בחיבורו תורה מן השמיים כינס מקורות תחת נושאי־משנה מגוונים. את החומר שאסף ארגן השל במבני מחשבה בעלי אופי מיתי, הגם שלא השתמש במונח זה במפורש. בדבריו ניכר ניגוד גמור למגמת המחקר שתוארה לעיל. הגם שניסוחיו לעתים עמומים ונעדרים ׳סגנון מדעי׳, הם מגלים רגישות תיאולוגית עמוקה. חיבוריו נותרו, כאמור, בשולי המחקר שלא נטה להתייחם אליהם (אם בכלל) ברצינות.189 חוקרים אחרים שסטו מדרך־המלך של המחקר בתחום זה היו מ׳ סמית׳1,0 וי׳ בער.,19 חוקרים אלה, איש־איש על־פי דרכו, ייחדו לנושא מחקרים מצומצמים ולעתים רק העירו עליו במהלך עיסוקם בעניינים אחרים, אולם לאלטרנטיבה שהציעו חשיבות מרובה. סמית׳ בחן את האספקט התיאולוגי שבמקורות חז״ל על־אודות בריאת האדם בצלם אלוהים, על רקע התרבות ההלניסטית והרומית ועל רקע מימרות המעידות על תפיסתם את הבורא.192 לדעתו, בהשפעת התרבות הפאגנית שסבבה אותם, החכמים מחיים מיתוס מקראי צדדי ודחוי אף במקרא עצמו, המנוגד לתפיסת האלוהות המופשטת שרווחה בימיהם. תרבות זו היא שקבעה — לדעת סמית׳ — את תוויה של האנתרופומורפיות של חז״ל בדורותיהם הראשונים. סמית׳ סוקר את התפתחות הרעיון במקורות חז״ל ומבחין בין התבטאויות אנתרופומורפיות חריפות ובין התבטאויות מתונות. הראשונות, המאפיינות — לדעתו — את תפיסת החכמים בני המאה השנייה, 187 לביקורת על דבריו ראו סטית׳, ׳צלם אלוהים׳, עמי 478, הערה 1 ; היינמן, לדכי האגדה, עמי 228, הערות 58 ו־62, קדושין. תודעה, עט׳ 278: שטק, ׳אנתרופומורפיות׳, עמי 154. ראו במיוחד כהנא, ׳ר׳ ישמעאל׳, המאפיין את ר׳ ישמעאל כבעל השקפות מיסטיות. על ההבחנה בין שתי האסכולות האלה ועל תפקידה האידיאולוגי־תרבותי אצל חוקרים רבים, מראשית ימי ׳חוכמת ישראל׳ ועד ל׳מדעי היהדות׳ במאה העשרים — ראו הרים, מנלן, פרק שביעי ועמי 262-261, והפניותיו שם. 188 ראו סטרומזה, ׳צורות האל׳, עמי 269 והערה 1. 189 ראו, למשל, אודבך, חז״ל, עמי 14, הערה 26 ברם, ראו ביקורתו של כהנא, ׳ר׳ ישמעאל׳. 190 סמית, ׳צורת האלי, הנ׳׳ל, ׳צלם אלוהים׳. 191 בער, ישראל בעמים, עמי 113-99 ; הנ׳׳ל, ׳עבודת הקורבנות׳; הנ׳׳ל, ׳תורת אחרית הימים׳. 192 סמית׳,׳ צלם אלוהים׳, הנ׳׳ל, ׳צורת האל׳, שבו התמקד בפן האנתרופולוגי של רעיק זה ובהוכחת טיבו האוניברסלי במחשבת חז׳׳ל. [46]</page><page sequence="45">יעל דעתם של החכמים ז״ל לא עלתה ההגשמה מעולם׳ שהיו חשופים להשפעות פגאניות־אוקולטיות, מעידות על תפיסה פיזית של האל. האחרונות באות מפי חכמים בני דורות מאוחרים יותר ומעידות על התנגדות להשקפות אלו או לפחות על מיתון של ממש שלהם.193 אמנם, י׳ בער לא הקדיש דיון מפורט לבירור תפיסת האלוהות של חז״ל, אולם ברבים ממחקריו נטה להדגיש את המיתוס העומד — לדעתו — ביסודה, שאת שורשיו מצא ביוון, בעיקר במחשבת אפלטון.94, הגם שקשה להלום כמה ממסקנותיו,195 מחקריו מסמנים מגמה שונה מזו של החוקרים שדבריהם נידונו לעיל. הגם שהמעיטו מאוד בחשיבותו של האספקט הפרשני במדרש ומתוך כך שללו את שורשיו המקראיים, נקטו חוקרים אלה במיתודולוגיה אחרת. לדעתם, דרך הקריאה ההולמת את המדרש, בכלל, ואת זה האנתרופומורפי בפרט, איננה על דרך המשל והמליצה.196 את חז״ל יש לקרוא בהקשר היסטורי, באופן יותר מילולי, ומתוך כך לבוחנם לפי הקטיגוריות של חקר המיתוס. מגמה זו, שהיתה מצויה בשולי המחקר, מוצאת לה בשנים האחרונות מהלכים בקרב יותר ויותר חוקרים, הסבורים כי על בסים המגוון העצום של האנתרופומורפיזמים במדרש, ובעיקר על סמך מקורות אחרים,197 מתבקשת המסקנה שתפיסת האל בדמות אדם הוא אבן־יסוד בעולמם של חז״ל או לפחות של חוגים מרכזיים מקרבם.198 כוונתי 193 לתפיסה הפונה ראו ניחנר, אינקרנציה. 194 לדעתו, הן להלכת חז׳׳ל הן להגותם נטייה למיתוס. עיינו(בהתאמה) בער, ׳היסודות ההיסטוריים׳ עמי 11-10; הנ׳׳ל ׳תורת אחרית הימים׳, עמי 5, ו־13 ואילך. להערכת תרומתו בתחום זה עיינו אידל, קבלה, עמי 31. יצוין כי במחקריו של בער המונח ׳מיתוס׳ הוא עמום: בהדגישו את הקשרו האפלטוני הוא משווה לו לעתים גוון פילוסופי. 195 לביקורת טענתו של בער על מקורותיהם היווניים של חז״ל ראו ליברמן, ׳כמה יוונית׳, עמי 128-127 ; אורבך, חז׳׳ל, עמי 10-9. 196 עיינו, למשל, דברי סמית׳, ׳צורת האל׳, עמי 320, הטוען כי נקודת־המוצא למחקר היא, שחובת הראיה חלה על מי שטוען שיש לקרוא את חז׳׳ל באופן ימטפורי או אלגורי ולא להיפך. 197 במקורות אלו ניתן לכלול, בין השאר, את חיבורי אבות הכנסייה (בעיקר מן המאות 4-2 לספי), המעידים על תפיסת היהודים את האלוהות בדמות אדם ראו סטרומזה,׳ צורות האל׳ ואת ספרות המיסטיקה העברית הקדומה, המכונסת במה שמכונה ׳ספרות ההיכלות והמרכבה׳, הברית החדשה, מקורות יהודיים־נוצריים. מקורות גנוסטיים ואף חלק מספרות הקבלה החל סוף המאה הי״ב ואילך, שישנם חוקרים המציעים להקיש ממנה על ספרות חז׳׳ל(ראו אידל, ׳חנוך׳). לגבי כל אלו ראו המחקרים המצדנים להלן בהערות. 198 אפשר לראות בליברמן(׳משנת שיר השירים׳), שבעקבות ג׳ שלום (גנוזים יהודי, עמי 36; פרקי יסוד, עמי 170 ואילך) זיהה את האזוטריקה של התנאים עם החיבור האנתרופומורפי שיעור קומה, כאחד ממבשרי המפנה לכיוון זה (ברם, ראו לעיל סעיף 8). אולם התפתחות של ממש בחקר סוגיה זו התחוללה בשנים האחרונות (ראו המאמרים המצוינים בהערה הבאה). עמדת שלום בעניין זה מעוררת תמיהה מסוימת. נראה היה, שבספרו גנחיס יהודי הוא שינה את דעתו הקודמת שלפיה קבלת ימי־הביניים היא בבחינת ׳התפוצצות מיתוס בלב היהדות הרבנית׳ וכי ׳מגמת היהדות הקלאסית׳ היתה ׳חיסולו של המיתום ככוח רוחני מרכזי׳(שלום, פרקי יסוד, עמי 87). אולם בחיבורים שפרסם לאחר־מכן(חלקם מחדש) חזר על קביעות אלה. להערכת עמדתו של שלום בסוגיה זו עיינו פישביין, גרשום שלום: אידל, ׳חז׳׳ל נגד קבלה׳: כהן, שיעור קומה, עמי 29-21. [47]</page><page sequence="46">יאיר לורברבוים בין השאר למחקריהם של סטרומזה, ליבם, אידל, פישבייץ, מופסיק, גושךגוטשטיין, הלברטל ואחרים.199 עם כל זה, השינוי במגמת המחקר בא בעיקר מצד חוקרים שעיסוקם בספרות התלמודית הוא אגב חקירת תחומים משיקים, כמו מקרא, ספרות חיצונית ואפוקליפטית, ספרות הלניסטית, נצרות קדומה, ספרות יהודית־נוצרית, גנוזיס, ספרות ההיכלות והמרכבה וקבלה. בשל כך אנו עדיין רחוקים מבירורה של סוגיית האנתרופומורפיות בספרות התלמודית.200 17. סיום את הזרם המרכזי של המחקר המודרני של סוגיית האנתרופומורפיות בספרות חז״ל אפשר לראות כהמשכו של הזרם הרציונליסטי במסורת היהודית, שראשיתו בתקופת הגאונים ופיתוחו המלא והמשוכלל הוא בכתבי הרמב״ם. עם זאת, השפעת הרמב״ם והאסכולה המיימונית־רציונליסטית על המחקר המודרני בסוגיית המקורות המגשימים בספרות חז״ל איננה תמיד ישירה. אפשר כי חלק מן החוקרים, אם למעשה לא רובם, לא היו מודעים כלל לעובדה כי הם עושים שימוש בטכניקות הפרשנות שהוא פיתח ושכלל; שהרי קשה להפריז בממדי השפעתו של הרמב״ם על פרשנות הקנונים היהודיים אחריו, ובמיוחד בסוגיית האנתרופומורפיות.201 השפעתו בעניין זה ניכרת גם על הוגי תקופת ההשכלה היהודית ובהם מנדלסון והרמן כהן ואחריהם רוזנצווייג, יוליוס גוטמן ואחרים. מהראשונים חלחלה השפעתו לחוקרי חוכמת ישראל במאה הי״ט, ובתיווכם של האחרונים(ואף במישרין) — ל׳מדעי היהדות׳ במאה העשרים.202 שכיחותם של דרכי הפרשנות מרחיקי־ההגשמה של הרמב״ם אצל פרשנים ולאורך ובמשך דורות רבים השכיחה את מקורם והפכה אותם לכעין מושכל ראשון שאיננו טעון הנמקה ואין מהרהרים אחריו. חשוב לזכור, כי הרמב״ם לא הניח שום טיעון 199 סטרומזה, ׳צורות האל׳! ליבם, ׳המיתוס היהודי׳: אידל, קבלה, עמי 172 ואילך! הנ״ל, ׳חז״ל נגד קבלה׳! הנ׳׳ל, ׳תפיסת התורה׳! הנ׳׳ל, ׳עולם המלאכים׳! הנ׳׳ל, ׳דמות האדם׳! הנ״ל, ׳הספירות׳: פישביין, ׳מידות כבוד׳! הנ״ל, ׳צורות הופעת האל׳! מופסיק, תיאורגיה: הנ׳׳ל, ׳תולדות׳! גושן־ גוטשטיין, ׳הגוף כצלם׳! הלברטל, מהפכות, פרק ז! הנ׳׳ל, ׳אלמלא מקרא כתוב׳! על אלה יש להוסיף את בויארין, ׳המדרש והמעשה׳! הנ״ל, ׳מיתוס ואגדה׳! בר־אילן, ׳יד האלי! גרינולד, ׳לבעיית המחקר׳! ניוזנר, אינקתציה! פרידמן, ׳פסל מסכה׳. 200 ראו סטרומזה,׳ צורות האלי, עמי 269. 201 על השפעה של פרשנות האגדה של הרמב״ם על אלה שבאו בעקבותיו, ובהם ר׳ שם־טוב אבן שפרוט, אברבנאל והמהד׳׳ל. ראו טברסקי, מבוא למשנה תורה, עמי 11, הערה 15. 202 השפעת הרמב״ם על חוקרים במישור הפרשני בסוגיית האנתרופומורפיות במקורות היהודיים הקלסיים מתבלטת על רקע מיעוט השפעתו, אם בכלל, בעניינים פילוסופיים מהותיים (מיטפיזיקה, אפיסטמולוגיה, אנתרופולוגיה, תיאוריה פוליטית וכיו״ב) על הוגים יהודים למן ראשית העת החדשה. על עניין זה ראו הרוי, ׳החזרה לרמב״ם׳. [48]</page><page sequence="47">יעל דעתם של החכמים ז״ל לא עלתה ההגשמה מעולם׳ או טכניקת פרשנות שעשויים היו לסייע לו בהרחקת ההגשמה מן המסורת היהודית. לכן כל מי ששותף למגמה זו בטיפול בסוגיית האנתרופומורפיות בספרות התלמודית נזקק כמעט בהכרח לדרכים אלו. התמיהות העולות מסקירת המחקר לעיל אינן נעוצות אפוא בעצם ההתאמה שבין טכניקות הפרשנות של הרמב״ם ובין המיתודות הנקוטות בידי המחקר המודרני. הן נעוצות בהנחות התיאולוגיות והאידיאולוגיות המובלעות בטכניקות הפרשנות הללו — השאובות מן הפילוסופיה הניאו־פלטונית והאריסטוטלית — שחדרו, כאמור, לתחומי המסורת היהודית בראשית המאה העשירית. כפי שראינו, הנחות אלו סמויות לעתים מן העין, ורישומן על המקורות איננו ניכר בסקירה ראשונה. טיבה המקוטע והבלתי־שיטתי של הספרות התלמודית תורם גם הוא לטשטוש האמור. על־כל־פנים, השכנוע הפנימי, המאחד חוקרים רבים, לגבי הלימותן של טכניקות הפרשנות הללו ככלים מחקריים — להבנת ספרות חז״ל, מחזק את הרושם כי המניע לאימוצן בסוגיה דנן איננו מושתת על שיקולים מדעיים מוטעים בלבד. למרבה האירוניה, הרדיקליות המיימונית של המאה הי״ב הפכה ב׳מדעי היהדות׳ המודרניים לאורתודוקסיה, תרתי משמע. קיצורים ביבליוגרפיים אבלסון, אימננטיות: 1912 J. Abelson, Immanence of God In Rabbinic Literature, London אורבך, ׳המסורות׳: א״א אורבך, ׳המסורות על תורת הסוד בתקופת התנאים׳, בתיך: מעולמם, עמי 513-486. נתפרסם לראשונה בספר היובל לגרשום שלום, ירושלים תשכ׳׳ח, עמי א-כב. אורבך, חז׳׳ל: א״א אורבך, חז׳׳ל — פרקי אמונות ודעות, ירושלים תשל״ח. אורבך, מעולמם: א״א אורבך, מעולמם של חכמים — מחקרים, ירושלים תשמ״ח. אורבך, ערוגות הבושם: א״א אורבך, ספד ערוגות הבושם לד׳ אברהם בר׳ עזריאל, ירושלים תשנ״א. אידל, ׳דמות האדם׳: מ׳ אידל, ׳דמות האדם מעל הספירות׳, דעת, 4 (תש״ם), עמי 55-41. אידל, ׳הספירות׳: מ׳ אידל, ׳הספירות מעל לספירות׳, תרביץ נא (תשמ״ב), עמי 280-239. אידל, ׳חנוך׳: מ׳ אידל, ׳חנוך הוא מטטרוך, מתוך יוסף דן(עורך), המיסטיקה היהודית הקדומה [מחקרי ירושלים במחשבת ישראל, כרך ו], ירושלים תשמ״ז, עמי 170-151. אידל, ׳חז״ל נגד קבלה׳: M. Idel, 'Rabbinism Versus Kabbalism — On G. Scholem Phenomenology 281-296 .of Judaism', Modern Judaism 11, (1991), pp. אידל, ל׳בעיית מקורותיו׳: מ׳ אידל, ׳לבעיית מקורותיו של ספר הבהיר׳, ראשית המיסטיקה היהודית באירופה, [מחקרי ירושלים במחשבת ישראל, כרך ו], ירושלים תשמ״ז, עמי 72-55. אידל, ׳עולם המלאכים׳: מ׳ אידל, ׳עולם המלאכים בדמות אדם׳, בתוך: י׳ דן וי׳ הקר(עורכים), מחקתם בקבלה, בפילוסופיה יהודית ובספרות המוסר וההגות מוגשים לישעיהו תשבי במלאת לו שבעים וחמש שנה, ירושלים תשמ״ו, עמי 61-1. אידל, קבלה: מ׳ אידל, קבלה — היבטים חדשים, ירושלים תשנ״ג. [49]</page><page sequence="48">יאיר לודברבוים אידל, ׳רחנצווייג והקבלה׳: M. Idel, 'Rosenzweig and the Kabbalah', Philosophy of Franz 169 .Rosenzweig, P. Mendes-Flohr (ed.), Hanover and London, 1988, p. אידל, ׳תפיסת התורה׳: מ׳ אייל, ׳תפיסת התורה וגלגוליה בקבלה׳, מחקת ירושלים כמחשבת ישראל, כרך א, ירושלים תשמ״א, עמי 84-23. אלק, מחקתם: ג׳ אלץ, מחקתם בחולדות ישראל(א-ב), תל אביב תש׳׳ל. אלטמן, ׳איגרת משה נרבוני׳: .A. Altmann, 'Moshe Narboni' "Epistle on ShiVr Koma" in: A 180-209 .Altmann, Studies in Philosophy and Mysticism 1988, pp. אלטמן, ׳צלם אלוהים׳: א׳ אלטמן, ׳צלם אלוהים בתיאולוגיה היהודית והנוצתת׳, פנים של יהדות, ירושלים 1983, עמי 30-11. אלטמן, ׳הרקע הגנוסטי׳: א׳ אלטמן, ׳הרקע הגנוסטי שבאגדות על האדם הראשון׳, פנים של יהדות, ירושלים 1983, עמי 43-31. אליאור, ׳ייחודה׳: ר׳ אליאור, ׳ייחודה של התופעה הדתית בספרות ההיכלות, דמות האל והרחבת גבולות ההשגה׳, יוסף ק (עורך), המיסטיקה היהודית הקדומה, [מחקת ירושלים במחשבת ישראל, כרך ו], ירושלים תשמ׳׳ז, עמי 64-13. בויארין, ׳המדרש והמעשה׳: ד׳ בויא^ ׳המדרש והמעשה — על החקר ההסטות של ספרות חז׳׳ל׳, בתוך: ש׳׳י פתדמן(עורך), ספר הזיכתן לרבי שאול ליברמן, ניו־יורק וירושלים תשנ״ג. בויאתן, ׳מיתוס ואגדה׳: ד׳ בדאתן, ׳התוכן של הצורה — מיתוס ואגדה אצל התנאים׳, בתוך: צ׳ גרונר ומי הירשמן(עורכים), מחשבת חז׳׳ל — דבת הכנס הראשון, חיפה תש׳׳ן, עמי 44-37. בויארין, ׳שני מבואות׳: ד׳ בויארין, ׳שני מבואות למדרש שיר השיתם׳, תרביץ, נו(תשמ׳׳ז), עמי 500-479. ביאליק ורבניצקי, ספד האגדה: ח״נ ביאליק וי׳׳ח רבניצקי(עורכים ומפרשים), ספד האגדה, תל אביב תש׳׳ך. בכר, אגדות: ב׳׳ז בכר, אגדות התנאים, תרגם א׳ רבינוביץ, תל אביב תרפ׳׳ה-תרצ׳׳ח. בן שמאי, אל־קרקסני: ח׳ בן שמאי, שיטוח המחשבה הדתית של אבו יוסף יעקב אל־קרקסני ויפת בן עלי, עבודה לשם קבלת תואר דוקטור, האוניברסיטה העבתת בירושלים, תשל״ח. בן־שמאי, רס׳׳ג וספר יצירה׳:,'H. Ben-Shammai,'Saadya's Goal in his Commentary on SeferYezira R. Link-Salinger (ed.), A Straight Path, Studies in Medeival Philiosophy and Culture Essays 1-9 .in honor of Arthur Hyman, Washington D.C. 1988, pp בער, ׳היסודות ההסטוריים׳: יצחק בער, ׳היסודות ההיסטותים של ההלכה׳, ציון, יז(תשי״ב), עמי 4. בער, ישראל בעמים: י׳ בער, ישראל בעמים, ירושלים תשט״ו. בער, ׳עבודת הקורבנות׳: י׳ בער, ׳עבודת הקורבנות בימי בית שני׳, ציץ, מ (תשל״ה), עמי 153-93. בער, ׳תורת אחרית הימים׳: י׳ בער, ׳לבירורה של תורת אחתת הימים בימי בית שני׳, ציון, כג-כד (תשי״ח-תשי״ט) עמי 34-3, 165-141. בר־אילן, ׳הכתרת ה״: מ׳ בר־אילן, ׳רעיון הכתרת ה׳ בכתר והפולמוס הקראי נגד התפילין של ה״, יוסף דן(עורך), המיסטיקה היהותת הקדומה, [מחקת ירושלים במחשבת ישראל, כרך ו] ירושלים תשמ״ז, עמי 233-221. בר־אילן, ׳T האל׳:,'M. Bar-Ilan, 'The Hand of God — A Chapter in Rabbinic Anthropomorphism 321-335 .Rashi: 1040-1990, Hommage a Ephraim E. Urbach, Paris 1993, pp. גושן־גוטשטיין, ׳הגוף כצלם׳: Alon Goshen-Gottstein, 'The Body as Image of God in Rabbinic 95-171 .Literature', HTR 87:2 (1994) pp. גייגר, המקרא ותרגומיו: א, גייגר, המקרא ותרגומיו, ירושלים תש״ט. גייגר, מאמתם: א׳ גייגר, קבוצת מאמתס ערך ש״א פאזנאנסקי, ורשא תר״ע. גינזבורג, ׳אנתרופומורפיזם׳:L. Ginzberg, 'Anthropomorphism', The Jewish Encyclopedia, New York 621-625 :and London 1901, I. גלי, ׳רוזנצווייג׳: B. Galli, 'Rosenzweig Speeking of Meeting and Monotheism in Biblical 219-243 .Anthropomorphism', JJTP 2 (1993) pp. גרינולד, ׳לבעיית המחקר׳: א׳ גרינולר, ׳לבעיית המחקר בעיסוקם של חכמים במיסטיקה׳, יהותם ויהדות בימי בית שני המשנה והתלמוד, מחקתם לכבוד ש׳ ספראי, ירושלים תש״ן, עמי 315-297. [50]</page><page sequence="49">׳על דעתם של החכמים ז״ל לא עלתה ההגשמה מעולם׳ גרינולד, מיסטיקה ואפוקליפטיקה: I. Gruenwald, Apocalyptic and Merkavah Mysticism, Leiden 1980. גרינולד,׳ מסורות כוהניות׳: א׳ גרינולד. ׳מקומן של מסורות כוהניות ביצירתה של המיסטיקה של המרכבה ושל שיעור קומה׳, יוסף דן(עורך), המיסטיקה היהודית הקדומה, [מחקרי ירושלים במחשבת ישראל, כרך ו], ירושלים תשמ״ז, עמי 120-65. דייויס, ׳דוצטיזם׳: 13-35 .J. G. Davies, 'The Origins of Docetism', Studio Patristica, 6 (1962), pp• דיוייס, פאולוס והיהדות הרבנית: 1948 W. D. Davies, Paul and Rabbinic Judaism, London. דן, המיסטיקה: י׳ דן, המיסטיקה העברית הקדומה, תל אביב 1989. דן, ׳חדרי מרכבה׳: י׳ דן, ׳חדרי מרכבה׳, תרביץ, מז(תשל״ח), עמי 55-49. דן, ׳מושג הידיעה׳: J. Dan, 'The Concept of Knowledge in the Si'ur Koma' in: S. Stein 81R. Loewe eds.), Studies in Jewish Religion and Intelectual History, Presented to Alexander Altmann) 1979 ,..on the Occasion of his Seventieth Birthday, Ala הולץ, חז׳׳ל: א׳ הולץ, בעולם המחשבה של חז׳׳ל, תל אביב תשל׳׳ט. היינמן, אגדות ותולדותיהן: י׳ היינמן, אגדות ותולדותיהן, ירושלים תשכ׳׳ד. היינמן, דרכי האגדה: י׳ היינמן, דרכי האגדה, ירושלים תש׳׳י. הירשמן, ׳המקרא ומדרשו׳: מ׳ הירשמן, המקרא ומדרשו: בין חז״ל לאבות הכנסייה, תל אביב 1991. הירשמן, ׳על המדרש׳: מ׳ הירשמן, ׳על המדרש כיצירה: יוצריו וצורותיו׳, מדעי היהדות, 32 (תשנ׳׳ב), עמי 90-83. הלברטל, ׳אלמלא מקרא כתוב׳: מ׳ הלברטל, ׳אלמלא מקרא כתוב אי אפשר לאמת׳, תרביץ, סח(תשנ״ט), עמי 59-39. הלברטל, מהפכות: מ׳ הלברטל, מהפכות פרשניות בהתהוותן — ערכים במדרשי הלכה, ירושלים תשנ׳׳ז. הלברטל ומרגלית, עבודה זדה: 1992 .M. Halbertal and A. Margalit, Idolatry, Camb. Mass הנגל, צליבה: 1977 M. Hengel, Crucifixion, Philadelphia הרוי, ׳גדול כוחן׳: ז׳ הרוי, ׳גדול כוחן של נביאים׳ — עיון במורה הנבוכים חלק א פרק מוי, דעת,(1996) עמי 61-53. המי, ׳החזרה לרמב׳׳ם׳: Z. W. Harvey, 'The Return of Maimonideanism', Jewish Social Studies 249-268 .42 (1980), pp. הרוי, ׳חז׳׳ל והפילוסופיה׳: W. Z. Harvey, 'Rabbinic Attitudes Towards Philosophy', Open Thou 1992 My Eyes-Essays Presented to W. Braude, ed. by H. Blumberg et al., New York. הרוי, ׳כיצד להתחיל׳: ז׳ הרוי, ׳כיצד להתחיל ללמוד את מורה הנבוכים ח״א פ״א׳, דעת, 21 (תשמ״ח) עמי 23-5. הרוי, ׳שאלת אי־הגשמיות׳: ז׳ הרוי, ׳שאלת אי־גשמיות האל אצל רמב״ם, ראב׳׳ד, קרשקש ושפינוזה׳, בתוך: ש׳׳א הלר־לוילנסקי ומי אידל (עורכים), מחקתם בהגות יהודית, ירושלים תשמ׳׳ט, עמי 78-63. הריס, מנלן: J. M. Harris, How Do We Know This? Midrash and the Fragmentation of Modern 1995 ,Judaism, Albany השל, תורה: א׳׳י השל, תורה מן השמיים, (א-ג), ירושלים תשכ״ב-תשנ״ג. ווייס, דור: א׳׳ה ווייס, דור דור ודורשיו, א-ה, נוירק־ברלין, תרפ״ד. וולפסון, אספקלריה: E. R. Wolfson, Through a Speculum that Shines, Vision and Imagination in 1994 Medieval Jewish Mysticism, Princeton. וולפסון, פילון: צ״א וולפסון, פילון, יסודות הפילוסופיה הדתית היהודית, תרגם מ׳ מייזליש(שני כרכים), ירושלים תש״ל. ורבלובסקי, ׳אנתמפומורפיות׳: R. J. Z. Werblowsky, 'Anthropomorphism', Encyclopedia of 316-320 .Religion, Vol. I pp. זוסמן, ׳אורבך: י׳ זוסמן, ׳מפעלו המדעי של פרופסור אפרים אלימלך אורבך, מוסף מדעי היהדות, 1 (1993), עמי 163-7. זוסמן, ׳ירושלמי נזיקין׳: י׳ זוסמן, ׳ושוב לירושלמי נזיקין׳, מחקרי תלמוד, א, ירושלים תש״ן, עמי 134-55. חזן־רוקם,׳ רקמת חיים: ג׳ חזן־רוקם, רקמת חיים, היצירה העממית בספרות חז׳׳ל, ירושלים תשנ״ז. [51]</page><page sequence="50">יאיר לורברבוים טברסקי, הקדמה למשנה תורה: י׳ טברסקי, מבוא למשנה תורה לרמב׳׳ם, תרגם מ״ב לתר, ירושלים תשנ״א. ישפה, ׳הרמב׳׳ם ושיעור קומה׳: ר׳ ישפה, ׳הרמב״ם ושיעור קומה׳, בתוך: מ׳ אידל, ד׳ דיאמנט וש׳ רחנברג (עורכים), מנחה לשרה — מחקרים בפילוסופיה היהודית ובקבלה, מוגשים לפרופ׳ שרה הלר־וילנסקי, ירושלים תשנ״ר, עמי 209-195. כהן, שעור קומה: M. S. Cohen, The Shi'ur Koma'Liturgy and Theurgy in Pre-Kabbalistic Jewish 1983 Mystcism, Lanham MD. כהנא,׳ ר׳ ישמעאל׳: מ׳ כהנא, ׳ר׳ ישמעאל ובית מדרשו, כדורשים במעשה בראשית ובמעשה מרכבה׳, הרצאה לרגל יום הזיכרון החמישי לגרשום שלום ז״ל, אדר תשמ״ז. לורברבוים, צלם: י׳ לורברבוים, צלם אלוהים: ספרות חז׳׳ל, הרמב״ם והרמב״ן, עבודה לשם קבלת תואר דוקטור, האוניברסיטה העברית, ירושלים תשנ׳׳ז. לורברבוים, ׳רצח׳: י׳ לורברבוים, על רצח, עונש מוות והאדם כצלם אלוהים בספרות חז״ל, פלילים, ז (תשנ״ט), עמי 272-223. ליבס, ׳אהבת האל׳: י׳ ליבס, ׳אהבת האל וקנאתו׳, דימוי 7 (תשנ׳׳ד), עמי 36-30. ליבס, ׳המיתוס היהודי׳: י׳ ליבס ׳De Natura Dei* — על המיתוס היהודי וגלגולו׳, בתוך: מ׳ אורון וע׳ גולדרייך(עורכים), משואות — מחקרים בספרות הקבלה ובמחשבת ישראל מוקדשים לזכרו של פרופי א׳ גוטליב, תל אביב תשנ״ד, עמי 297-243. ליבס, ׳מיתוס ואורתודוכסיה׳: י׳ ליבס, ׳מיתוס ואורתודוכסיה — תשובה לשלום רוזנברג׳, מדעי היהדות, 38 (תשנ״ח), עמי 185-181. ליברמן, ׳כמה יוונית׳: (.S. Lieberman, 'How Much Greek in Jewish Palestine', in: A. Altmann (ed 123-141 .Biblical and other Studies, Cambridge Mass. 1963, pp. ליברמן, מחקרים: ש׳ ליברמן, מחקרים בתורת ארץ ישראל, בעריכת ד׳ רוזנטל, ירושלים תשנ״א. ליברמן, ׳משנת שיר השירים׳: ש׳ ליברמן, ׳משנת שיר השירים׳, בתוך:,G. Schoiem, Jewish Gnosticism 118-126 .Merkavah Mysticism, and Talmudic Tradition, New York 1965, pp. ליברמן, עיונים: 1974 S. Lieberman, Texts and Studies, New York ליברמן, שקיעין: ש׳ ליברמן, שקיעין(מהדורת שניה), ירושלים תש׳׳ל. מאיירס, ׳משבר ההיסטוריציזם׳: דוד נתן מאיירס, ׳משבר ההיסטוריצזם ומיסוד מדעי היהדות, מדעי היהדות 38 (תשנ״ח), עמי 105-97. מופסיק,׳ תולדות׳: Ch. Mopsik, 'The Body of Engenderment in the Hebrew Bible, in: the Rabbinic Tradition and tha Kabbalah', Fragments of a History of the Humen Body, in M. Feher Si N. 49-73 ..Tazi (eds.), New York Ozone, pp מופסיק, תיאורגיה: 1993 Ch. Mopsik, les grands textes de la Cabale, le rites qui font Deiu, Verdier מור, ׳מחברים נוצריים׳: 197-254 .G. F. Moore, 'Christian Writers On Judaism', HTR, 14 (1921), pp מורה הנבוכים: ספר מורה הנבוכים לרבנו משה בן מימון, בתרגומו של ר׳ שמואל בר׳ יהודה אבן תיבון, מהדורת יהודה אבן שמואל, ירושלים תשמ״ב. מרמורשטיין, ׳אנתרופומורפיות׳:A. Marmorstein, 'Essays in Anthropomorphism', The Old Rabbinic 1968 .Doctrine of God, New York 1936, repr. מרמורשטיין, עיונים: 1950 A. Marmorstein, Studies in Jewish Theology, London מרמורשטיין, ׳שמות האלי: A. Marmorstein, 'The Names and Attributes of God', The Old Rabbinic 1968 .Doctrine of God, New York 1927, repr. ניהוף, יצונץי: מ״ה ניהוף, ייחסו של צונץ אל האגדה כביטוי לרוחניות יהודית׳, תרביץ, סד (תשנ״ה), עמי 459-423. ניהוף, ׳תפיסת האגדה של ילינק׳: מ״ה ניהוף, ׳תפיסת האגדה של ילינק׳, מדעי היהדות, 38 (תשנ״ח), עמי 127-119. ניוזנר, אינקתציה: 1988 J. Neusner, The Incarnation of God, Philadelphia. סטרומזה,' צורות האלי: ,'G. Stroumsa, 'Form(s) of God — Some Notes on Metatron and Christ 269-288 (1983) 76:3 ,HTR. סמית׳,׳ צורת האל׳: M. Smith, 'On the Shape of God and the Humanity of Gentiles', in: J. Neusner [52]</page><page sequence="51">יעל דעתם של החכמים ז״ל לא עלתה ההגשמה מעולם׳ -315 .ed.) Religion in Antiquity, Essays in Memory of E. R. Goodenough, Leiden 1968, pp) 326. 0מית׳, יצלם אלוהים׳: M. Smith, 'The Image of God — Notes on the Hellenization of Judaism with Especial Reference to Goodenough's Work on Jewish Symbols', The John Ryland Library, 473-512 ..40 (1958), pp ספייזר, בראשית: 1964 E. A. Speiser, Genesis, New York• ספרסטיין, פענוח חז״ל: M. Saperstein, Decoding the Rabbis — A Thirteenth Century Commentary 1980 .on the Aggadah, Cam. Mass. עמיר, ׳הפילוסופיה של רוזנצווייג׳: י׳ עמיר, ׳ ממיתוס אלילי למיתוס מקראי — הפילוסופיה של פרנץ רוזנצווייג׳, בתוך: ח׳ פדיה (עורכת), המיתוס ביהדות [אשל באר שבע, כרך רביעי], תל אביב תשנ״ז, עמי 392-379. פון ראד, בראשית: G. Von Rad, Genesis, A Commentary, trans, by J. H. Marks, Philadelphia 1961. פוקס, ׳כאילו באצבעי: מ״צ פוקס, ׳ ״כאילו באצבע״ — תולדות הנוסח של ביטוי להרחקת ההגשמה׳, תרביץ, מט (תש״מ), עמי 291-278. פינס, ׳האל הכבוד והמלאכים׳: ש׳ פינס, ׳האל הכבוד והמלאכים לפי שיטה תיאולוגית של המאה השניה לספירה׳, ראשית המיסטיקה היהודית באירופה, [מחקרי ירושלים במחשבת ישראל, כרך ו] ירושלים תשמ׳׳ז, עמי 14-1. פינקלשטיין, ד׳ עקיבא: 1975 L. Finkelstein, Akiba, Scholar, Saint and Martyr, New York. פישביין, גרשם שלום: M. Fishbane, 'Response (To I. Gruenwald)', Gershom Scholem's Major .1994 Tredns in Jewish Mysticism, Fifty Years After, P. Shafer A J. Dan (eds.), Tubingen פישביין, ׳זרוע האל׳: M. Fishbane, 'Arm of the Lord: Biblical Myth, Rabbinic Midrash and the Mystery of History', L. S. M. Balentine &lt;fe J. Barton (eds.), Language, Theology and the Bible: 271-292 ..Essays in Honour of J. Barr, Oxford 1994, pp פישביין, לבושי התורה: 1988 M. Fishbane, Garments ofTorah, Essays in Ancient Israel, Indiana• פישביין, ׳מידות כבודי: :M. Fishbane, 'The Measures of Gods Glory in Ancient Midrash', in Gruenwald S. Shaked 8c G. Strumsa, (eds.) Messiah and Christos, Studies in Origins of 53-74 .Christianity Presented to David Flusser, Tubingen 1992, pp פישביין, ׳צורות הופעת האלי: M. Fishbane, 'Some Forms of Divine Appearance in Ancient Jewish Thought'—in: J. Neusner, E. S. Frerichs&amp;N. M. Sarna(eds.) From Ancient Israel To Modern 261-270 .Jubaism, Essays in Honor of Marvin Fox, Vol. 2, Atlanta 1989, pp פלדמן, ׳כמה הלניזם׳: 57 L. H. Feldman, 'How Much Hellenism in Jewish Palestine?', HUCA 83-111 .1986), pp). פליקן, המסורת הנוצרית: Y. Pelikan, The Christian Tradition, A History of the Development of 1971 Doctrine, Vol 1-5, Chicago. פרבר־גינת,׳ שיעור קומה׳: א׳ פרבר־גינת, ׳עיונים בספר שיעור קומה׳, בתוך: מיכל אורון ועמוס גולדרייך (עורכים), משואות — מחקרים בספרות הקבלה ובמחשבת ישראל מוקדשים לזכרו של פרוס׳ אפרים גוטליב, תל אביב תשנ״ד, עמי 394-361. פרידמן, יפסל מסכה׳:S. Friedman, 'Graven Images', Graven Images, Journal of Culture, Law and 233-238 .the Sacred, Vol. I (1994), pp. פרנקל, דרכי האגדה: י׳ פרנקל, דרכי האגדה והמדרש (שני כרכים), ירושלים 1991. צונץ, הדרשות: י״ל צונץ, הדרשות בישראל, תרגם מ׳׳א זק, נערך והושלם על־ידי ח׳ אלבק, ירושלים תשי׳׳ד. צ׳רבונייה, ׳ההיגיון׳: 55 ,E. LaB. Cherbonnier, 'The Logic of Biblical Anthropomorphism', HTR 187-206 .1962) pp). צ׳רנוס, חזיונות האל: .I. Chernus, 'Visions of God in Merkabah Mysticism', JSJ 13 (1982), pp 123-146. [53]</page><page sequence="52">יאיר לורברבוים צ׳רנוס, מיסטיקה בחז״ל: 1982 J. Chernus, Mysticism in Rabbinic Judaism, New York קדושין, תודעה: 1972 M. Kadushin, The Rabbinic Mind, (Third ed.) New York. קויפמן, תולדות: י׳ קדפמן, תולדות האמונה הישראלית, א-ד ירושלים תל אביב תש״ך. קומולוש, המקרא באור התרגום: י׳ קומולוש, המקרא באור התרגום, תל אביב תשל״ג. קליין־ברםלבי, פירוש הרמב׳׳ם: ש׳ קליין־ברסלבי, פירוש הרמב׳׳ם לסיפור בריאת העולם, ירושלים תשמ״ח. קליין, הגשמה בתרגומים: מ׳ קליין, הגשמת האל בתרגומים הארמיים למקרא, ירושלים תשמ״ב. קנוהל, מקדש הדממה: י׳ קנוהל, מקדש הדממה, ירושלים תשנ״ב. רוזנברג, ׳מיתוס המיתוסים׳: ש׳ רוזנברג, ׳מיתוס המיתוסים׳, מדעי היהדות, 38 (תשנ׳׳ח), עמי 179-145. רוזנברג, ׳פרשנות המקרא במורה׳: ש׳ רחנברג, ׳על פרשנות המקרא בספר המורה׳, מחקרי ירושלים במחשבת ישראל, כרך א, ירושלים (תשמ׳׳א) עמי 157-85. רחנצווייג, נהריים: פ׳ רוזנצוייג, נהריים — מבחר כתבים, תרגם י׳ עמיר, ירושלים תשל׳׳ח. קרוכמאל, מורה נבוכי הזמן: נחמן קרוכמאל, מורה נבוכי הזמן, מהדורת ש׳ ראבידוביץ, תל־אביב תרפ׳׳ד. pw, היסטוריה: ד׳ pw, ׳היסטוריה והיסטוריוגראפיה — ׳ממלכת כוהנים׳ כסיסמה פרושית׳, ציון, מה (תש׳׳ם), עמי 117-96. pw, מודה הנבוכים: מורה הנבוכים למשה בן מימון, תרגם והוסיף הערות ומפתחות מ׳ pw, תל אביב תשנ׳׳ז. שטרן, ׳אנתתפומורפיות׳:(D. Stern, 'Imitatio Hominis — Anthropomorphism and the Charater(s 151-174 .of God in Rabbinic Literature', Prooftext, 12 (1992), pp• שטרן, ׳אגדה׳: D. Stern, 'Aggadah', in A. A. Cohen and P. Mendes-Flohr (eds.), Contemporary Religious Thought, Original Essays on Critical Concepts, Movements and Beliefs, New York 7-12 ..1987, pp שטק, משלים במדרש: 1991 .D. Stern, Parables in Midrash, Cambridge, Mass• שי׳׳ר, ערך מילין: ש׳׳י רפפורט, ערך מילין, פראג תרע׳׳ד. שכטר, תיאולוגיה: 1909 S. Schechter, Some Aspects of Rabbinic Theology, New York• שלום, גנתיס יהודי:,G. Scholem, Jewish Gnosticism, Merkavah Mysticism and Talmudic Tradition 118-126 .New York 1960, pp. שלום, דברים בגו: ג׳ שלום, דברים בגו, תל אביב תשל׳׳ה. שלום, זרמים עיקריים: 1941 G. Scholem, Major Trends in Jewish Mysticism, New York. שלום, עוד דבר: ג׳ שלום, עוד דבר, פרקי מורשה ותחיה (ב), ערך א׳ שפירא, תל אביב 1989. שלום, פרקי יסוד: ג׳ שלום, פרקי יסוד בהבנת הקבלה וסמליה, תרגם י׳ בן שלמה, ירושלים תשמ׳׳א. שלום, קבלה: 1974 G. Scholem, Kabbalah, Jerusalem• תא־שמע, הספרות הפרשנית: י׳ תא־שמע, הספרות הפרשנית לתלמוד 1200-1000, ירושלים תשנ׳׳ט. תא־שמע, ׳נימוקי חומש׳: י׳ תא־שמע, ׳ספר ׳׳נימוקי חומשי׳ לרבי ישעיה די טראני׳, קרית ספר, סד (תשנ׳׳ב-תשנ׳׳ג), עמי 753-751. [54]</page></plain_text>