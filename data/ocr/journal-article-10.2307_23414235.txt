<plain_text><page sequence="1">מעמדם של בעלי התפקידים במקדש העתידי בנבואת יחזקאל מאת טובה גנזל במאמר זה אבחן את מעמדם של בעלי התפקידים המוזכרים בספר יחזקאל, ואצביע על קריטריון משותף שעל פיו נמדדו מעשיהם של המנהיגים לפני חורבן המקדש, ושעל פיו נקבעה מידת מעורבותם בחזון העתיד בפרקים מ-מח. עיון שיטתי במעשים המיוחסים לכל קבוצת מנהיגים ובחינת תפקידם בחזון העתיד בהתאם, תורמים נדבך נוסף לדיון באחדותו של ספר יחזקאל. מאז שפורסם ספרו של יוליוס ולהאוזן ׳אקדמות לדברי ימי ישראל׳ בירור מעמדם של הכוהנים והלויים תופס מקום מרכזי בחקר ספר יחזקאל.׳ טענתו של ולהאוזן כי פרק מד ביחזקאל משקף שינויים משמעותיים בתפקידי הכהונה והלוייה שהתרחשו אחרי הרפורמה של יאשיהו, הייתה מאבני היסוד של חקר המקרא במשך שנים הן בסידור ובתיארוך של ספרי המקרא והן בהערכת התפתחות תפקידי הכוהנים והלויים.2 עם זאת מחקרים שונים בעשורים האחרונים בחנו מחדש את מסקנותיו של ולהאוזן והטילו בהן ספק.3 בכך הם אפשרו דיון מחודש בתפקידי הכהונה והלוייה, דיון המבוסם על ההנחה כי תפקידים אלה היו מאמר זה הוא עיבוד של יחידה מתוך עבודת הדוקטור שלי, ׳תפישת הקדושה של ספר יחזקאל', אוניברסיטת בר־אילן, תשס״ה. העבודה נכתבה בהנחייתו של פרופ׳ רימון כשר. תודתי לדיר ברוך שורץ על הערותיו המועילות. •J. Wellhausen, Prolegomena to the History of Ancient Israel, New York 1957, pp. 121-167 הספר יצא לאור במקור בשנת 1878 . ראה לדוגמה:,G. A. Cooke, The Book of Ezekiel (ICC), Edinburgh 1951, p. 480; W. Eichrodt Ezekiel (OTL), Philadelphia 1970, pp. 564-565; W. Zimmerli, Ezekiel, II (Hermeneia), 456-459 .Philadelphia 1983, pp R. Abba, 'Priests and Levites in Ezekiel', VT, 28 (1978) pp. 1-9; J. Gordon McConville, 'Priests and Levites in Ezekiel: A Crux in the Interpreation of Israel's History', Tyndale Bulletin (1983), pp. 3-31; R.K. Duke, 'Punishment or Restoration? Another Look at the Levites of Ezekiel 44.6-16', JSOT.', 40 (1988), pp. 61-81; S. L. Cook, 'Innerbiblical (1995) ,114 ,Interpretation in Ezekiel 44 and the History of Israel's Priesthood', JBL 193-208 .pp [שנתון לחקר המקרא והמזרח הקדום, יט(תשס״ט), עמי 25-11]</page><page sequence="2">טובה גנזל [2 קיימים באותה המתכונת גם בשנים שקדמו לנבואת יחזקאל.4 בד בבד עסקו חוקרים רבים בבירור מעמדם של יתר בעלי התפקידים בספר יחזקאל, וביניהם המלך והנשיא.5 איאן דוגויד בחן את מעמד המנהיגים כולם, ובבחינתו המקיפה הניח את התשתית המחקרית לגישה שאין לדון בכל אחד מתפקידי ההנהגה ביחזקאל בנפרד, ושהתמונה בשלמותה מתקבלת דווקא על ידי בחינה משותפת של מעמד כל המנהיגים בעת החורבן ובחזון המקדש העתידי, אם כי הוא עצמו דן בכל קבוצה לחוד.6 דוגויד אף הצביע על כך שמעמדם של המנהיגים בעתיד קשור למעשיהם בעבר. בעקבות דוגויד, ושלא כבמחקרים שבהם נדונו מעשיה של כל קבוצה מבעלי התפקידים בנפרד, בחנתי את תיאור מעשיהם של המלך, הנשיא, הנביא, הכוהן והלוי7 בפרקים שקדמו לחורבן, בהשוואה לתפקידם בחזון העתיד של יחזקאל.8 בחינה זו מעלה כי ניתן להצביע על אמת מידה משותפת שעל פיה נמדדו מעשיהם של כל בעלי התפקידים, והיא אחריותם לנוכחות המתמדת של טומאה במקדש, וכתוצאה מכך להרחקת כבוד ה׳ מ מ נ ו. על פי אמת מידה זו לא רק נבחנה הצלחת כל המנהיגים בעבר אלא גם נקבעו מידת מעורבותם ומעמדם בחזון העתיד.9 על פי תיאור חטאי בעלי התפקידים ביחזקאל, המנהיגים אשר עשו את המעשים החמורים ביותר, ושגרמו לטומאת המקדש ואף לטומאת השם, הם מלכי ישראל ויהודה ונביאי השקר, ולכן לא יהיו שותפים כלל בעבודת המקדש העתידי. במקום המלך יהיה נשיא, ודבר ה׳ יימסר לעם שלא באמצעות נביאים. הכוהנים שאינם מזרע צדוק ואף הלויים התעו את העם במעשיהם. לכן כוהנים אלה לא יוכלו לקחת חלק פעיל, כפי שהיה בעבר, בעבודת המקדש העתידי, והם ימלאו מעתה תפקיד זהה לזה של הלויים. לעומתם הכוהנים בני צדוק, שהתמידו ללכת בדרכי הי, יוכלו לכהן במקדש גם בעתיד. נוסף על כך משום שחטאי העם טימאו את המקדש, יצומצם בעתיד הקשר של העם למקדש, על ידי מניעת כניסתו לחצר הפנימית, וכן תיאסר כניסתם של נכרים לאזור המקודש. בדרך זו הגן יחזקאל על המקדש העתידי מפני טומאה, ובכך הובטח מקדש זה מפני חורבן נוסף.10 ראה להלן הערה 55. ראה להלן הערה 13. L. M. Duguid, Ezekiel and the Leaders ofIsrael (VTSup, 56), Leiden 1994 נוסף על מנהיגים אלה מוזכרים בספר זקני יהודה וזקני בית ישראל, השרים ועם הארץ, וניתן להניח כי נטלו חלק בהנהגת העם. אך אין הם מוזכרים בחזון העתיד של יחזקאל ואין להניח שהיו מבעלי התפקידים במקדש בעבר. ראה: דוגויד(שם), עמי 131-110. השוואה זו היא חלק ממכלול השינויים בחזון המקדש העתידי של יחזקאל. ראה:,M. Greenberg ,(1984) 38 ,The Design and Themes of Ezekiel's Program of Restoration', Interpretation' 181-208 .pp; ולאחרונה: ר' כשר, יחזקאל - עם מבוא ופירוש(מקרא לישראל), א: פרקים א־כד, תל אביב וירושלים תשס״ד, עמי 128. מסקנות הדיון כאן עולות בקנה אחד עם המסקנה שספר יחזקאל הוא אחדותי, ויצא מתחת ידי מחבר או עורך אחד. ראה: גרינברג(שם); דוגויד(לעיל הערה 6), עמי 9-3. הגנה על המקדש בחזון העתידי מבארת הבדלים נוספים. ראה:,Anthropomorphism׳ ,R. Kasher [12]</page><page sequence="3">3] מעמדם של בעלי התפקידים במקדש העתידי בנבואת יחזקאל יחזקאל בחן את מעשיהם של בעלי התפקידים במשותף הן בפרק ז והן בפרק כב. בפרק ז, כו-כז, מואשמים המנהיגים ובכללם הנביא, הכוהן, הזקנים, המלך, 11הנשיא ועם הארץ בחטאים שגרמו לחורבן הארץ, לירושת הארץ על ידי גויים ולחילול המקדש(שם, כד). ונראה כי הם יישפטו על פי התנהגותם בעבר: ׳מדרכם אעשה אתם ובמשפטיהם אשפטם׳ (שם, כז). אין בפסוקים אלה התייחסות לחטא המדויק של כל אחד מהמנהיגים, ואזלת ידם של כל אלו שלא מנעו את החורבן מתוארת במשותף. גם בפרק כב מתוארים חטאיהם של הנביאים, הכוהנים, השרים ועם הארץ ותוצאותיהם: ׳ואשפך עליהם זעמי באש עברתי כליתים, דרכם בראשם נתתי׳(שם, לא).12 המלך מלך ישראל האזכורים של מלך בספר יחזקאל מכוונים על פי רוב למלכי עמים זרים, ורק בהקשרים מעטים נזכרים בספר יחזקאל מלכי יהודה.13 תיאורים אלה שייכים כולם לתקופה שלפני חורבן המקדש, ואילו בחזון העתידי אין מקום לכינוי מלך כלל, ואף בתיאור הנהגת האל בעתיד אין שימוש בכינוי מלך.4, ההתייחסות של יחזקאל למלכי יהודה בדרך כלל שלילית, והוא הדגיש את תפקודו הכושל של המלך.15 לעומת זאת בחזונו העתידי של יחזקאל המנהיג מכונה נשיא, והוא ימלא את תפקיד המלך, וזהו אחד הנדבכים בהגנה על המציאות האוטופית שהראה האל ליחזקאל.16 יחזקאל תיאר את שקיעת מוסד המלוכה בישראל. בפרק יז, לאחר משל שני הנשרים והגפן, יש נמשל, הכולל מהלכים היסטוריים, וביניהם המלכת איש מזרע המלוכה(צדקיהו) תחת יהויכין(שם, יג).17 על מלך יהודה הוטל להיות נאמן למלך בבל, לסור למשמעתו Holiness and Cult: A New Look at Ezekiel 40-48', ZAW, 110 (1998), pp. 192-208 כך על פי נוסח המסורה. בתרגום השבעים חסר בפסוק כז הצירוף ׳והמלך יתאבל', והוא פותח בנשיא. בפרק זה לכל קבוצה מיוחסים חטאים אחרים. ראה להלן. מעמדו של המלך ביחזקאל נדון רבות בספרות. ראה למשל: דוגויד(לעיל הערה 6), עמי 57-10; E. Hammershaimb, 'Ezekiel's View of the Monarchy', Studia orientalia Ioanni Pedersen septuagenario, Copenhagen 1953, pp. 130-140; P.M. Joyce, 'King and Messiah in Ezekiel', J. Day (ed.), King and Messiah in Israel and the Ancient Near East, Sheffield 1998, pp. 323-337; J.D. Levenson, Theology of the Program of Restoration of Ezekiel 40-48 (HSM, 10), Missoula 1976, pp. 55-129; S.S. Tuell, The Law of the Temple in Ezekiel 40-48 (HSM, 49), Atlanta 1992, pp. 103-117 ׳מלך' משמש גם ככינוי לאל, בפרק כ, לג. ראה: מ"צ קדרי, מילון העברית המקראית, רמת גן תשס״ו, עמי 620. נוסף על כך בפרק א, ב ציין יחזקאל את השנה ׳לגלות המלך יויכין', ואילו בפרק טז, יג מתוארים מעשי ירושלים וביניהם: ׳ותצלחי למלוכה׳ - ג□ כאן השימוש במונח זה נעשה בהקשר שלילי. דוגויד(לעיל הערה 6), עמי 57-55. מקובל לזהות את המלך בפסוק זה עם צדקיהו, ועל בסים הנחה זו לדון בחטאי המלך על פי המשל [13]</page><page sequence="4">טובה גנזל [4 ולהיות תלוי בו במעשיו, ומממלכת יהודה נדרש ׳להיות ממלכה שפלה לבלתי התנשא׳ (שם, יג-יח. אך מלך יהודה כרת ברית עם מצרים, ובכך הפר את שבועת האמונים ואת הברית שכרת עם מלך בבל(נבוכדנצח וגם את האלה והברית שבינו לבין הי. התגובה על מרד זה הייתה תפיסתו והבאתו בבלה למשפט(שם, טו-כא). נבואה זו חותמת את פרשת המלכות ביהודה ומדגישה כי גם המלך האחרון הפר את בריתו עם ה׳, וכך נכשל אף הוא בתפקידו. נראה כי מלך שאינו עומד בשבועותיו ואינו נאמן לאל, אין למלכותו זכות קיום. עם ירידתו של מלך זה מכס המלוכה שקע מוסד המלוכה כולו. בפרק מג, ז-ט, במסגרת פרקי חזון המקדש העתידי, ניתן הסבר מפורש לסתימת הגולל על תפקיד המלך בישראל.18 בפסוקים אלה מודגש כי בית ישראל ומלכיהם הם האחראים לכך ששם קודשו של האל נטמא, ולעובדה שכתוצאה מכך אין השכינה שוכנת בתוכם: ׳ויאמר אלי בן אדם את מקום כסאי ואת מקום כפות רגלי אשר אשכן שם בתוך בני ישראל לעולם, ולא יטמאו עוד בית ישראל שם קדשי המה ומלכיהם בזנותם ובפגרי מלכיהם במותם9׳ [...] עתה יחזקו את זנותם20 ופגרי מלכיהם ממני, ושכנתי בתוכם לעולם׳. האל יחזור לשכון בתוך ישראל לעולם, אולם רק בתנאי ששם קודשו לא יטומא עוד, לא על ידי העם ולא על ידי מלכיו. משמעם המדויק של חטאי המלכים בפסוקים אלה קשה, והצירופים ׳פגרי מלכיהם במותם׳(שם, ז) ו׳פגרי מלכיהם׳(שם, ט) טעונים הסבר. נראה כי הפסוק מציין את קיומה של זנות פולחנית בתוככי המקדש ואת קבורת המלכים במקדש בסמוך למקומות שבהם נעשו מעשי הזנות הפולחנית. פשרם של צירופים אלה מתברר על רקע דברי יחזקאל בפרק ו, ה: ׳ונתתי את פגרי בני ישראל לפני גלוליהם וזריתי את עצמותיכם סביבות מזבחותיכם׳. נראה כי משמעות הצירופים ׳פגרי מלכיהם׳ ו׳פגרי בני ישראל׳ - גוויות האדם.21 בנבואה מתואר כי המלכים שחטאו בכך שמקום קבורת המלכים והנמשל בפרק זה. ראה: ,(D. I. Block, The Book of Ezekiel: Chapters 1-24 (NICOT ,1983 Grand Rapids 1997, pp. 533-554; M. Greenberg, Ezekiel 1-20 (AB), New York 317-324 ,314-315 .pp; כשר (לעיל הערה 8), עמי 360-354. וראה גם: מ׳ גרינברג, ׳יחזקאל י״ז - אינטרפרטציה הוליסטית', מחקרי ירושלים בספרות עברית, ד(תשמ״ח, עמי 17-7; ,a. Laato 154-164 .Josiah and David Redivivus, Stockholm 1992, pp• לוונסון (לעיל הערה 13), עמי 80. דוגויד הבחין בין אזכורי מלך עד פרק לט ומפרק מ. ראה: דוגויד (לעיל הערה 6), עמי 25-24. לדעתי אין לקבל חלוקה זו מכיוון שהאזכורים של מלך בפרק מג מכוונים למעשי המלכים בעבר ולא בעתיד. לשון'במותם' קשה ונראה כי יש לקרוא 'במותם'. ראה: :d.i. Block, The Book of Ezekiel 585 .Chapters 25-48 (NICOT), Cambridge 1998, p. 575, n. 15, p,• ר' כשר, יחזקאל - עם מבוא ופירוש(מקרא לישראל), ב: פרקים כה-מח, תל אביב וירושלים תשס״ד, עמי 827. למשמעו של 'זנותם' כאן וביחזקאל בכלל כזנות פולחנית, המבטאת את נהיית העם אחרי עבודה זרה, ראה: ,1992 J. Galambush, Jerusalem in the Book of Ezekiel (SBLDS, 130), Georgia 149 .p; בלוק(שם), עמי 582 והערה 42. אפשר גם לפרש צירופים אלה על דרך ההשאלה, בדומה ל׳ונתתי את פגריכם על פגרי גלוליכם' (ויי כו, ל), ששם משמעו של הצירוף: פסילי אלילים מנותצים. ראה: קדרי(לעיל הערה 14), עמי 846. [14]</page><page sequence="5">5] מעמדם של בעלי התפקידים במקדש העתידי בנבואת יחזקאל כמו גם קברם המיועד נמצא בתחום האזור המקודש ייענשו, בדומה לעם, בכך שימותו במקום שבו עבדו עבודה זרה. 22ל א ח ר מ כ ן, בפרק מד, מופיע - לראשונה בחזון המקדש העתידי - תפקיד הנשיא, אשר יהיה תחליף להנהגת המלך. בהנהגת הנשיא יחזור כבוד ה׳ לשכון במקדש ובתוך ישראל. שימוש אחר בכינוי מלך בהקשר שלילי קיים בפרק כ, שבו מתוארים בחריפות רבה מעשיהם של ישראל שגרמו להגלייתם(שם ח, יג, טז, כא, כד, ל-לב), והתגובה האלוהית על אותם המעשים היא הוצאת ישראל מן העמים שבהם נפוצו, קיבוצם והבאתם ׳אל מדבר העמים׳ למשפט(שם לג-לח). האל מגיב בזעם: ׳אם לא ביד חזקה ובזרוע נטויה ובחמה שפוכה אמלוך עליכם׳(שם, לגן,23 משום שלא חל שינוי במעשי העם. במקרה אחד יוצא דופן, בפרק לז, כב, כד, נזכר מלך ישראל בהקשר שאיננו שלילי. פסוקים אלה, העוסקים בעתיד, ושדוד מכונה בהם מלך, קשים להבנה על יסוד ההנחה כי יחזקאל נמנע במכוון משימוש בכינוי מלך בחזון העתיד לתיאור המנהיג.24 עם זאת מתוך בחינת ההקשר של פסוקים אלה וכן תיאורי המנהיגים בפרק לד, נראה כי השימוש במילה מלך מכוון, למרות משמעותה השלילית ביחזקאל.25 בפרק לד ניבא יחזקאל נבואה קשה נגד מלכי ישראל המנהיגים את העם - הם משולים לרועים שלא דאגו לצאנם.26 דברי יחזקאל על אותם הרועים אינם מותירים מקום לספק: ׳הנני אל הרעים ודרשתי את צאני מידם והשבתים מרעות צאן ולא ירעו עוד הרעים אותם, והצלתי צאני מפיהם ולא תהיץז להם לאכלה׳(שם, י). בעתיד יילקח כך בעקבות: י״ח מושקוביץ, יחזקאל(דעת מקרא), ירושלים תשמ״ה, עמי שנא, הערה 5; בלוק(לעיל הערה 19), עמי 586-582. רש״י, ר׳ דוד קמחי(רד״ק), ר׳ אליעזר מבלגנצי ואחרים פירשו כי נוסף על העיסוק בעבודה זרה גם קבורת המלכים נעשתה בבית המקדש. ראה: בלוק(שם), עמי 584, הערה 51. פירוש זה מעצים את חומרת המעשה. אם כי בפרקים האחרונים בספר מלכים ב צוינה במפורש הכנסת עבודה זרה למקדש(שם כא, ד-ז: כג, ו-ז&gt;, אך לא קבורה של מלכים בתוכו. במקרים שבהם צוין במפורש מקום קבורתו של מלך מדובר בגן זןזא(שם כא, כ0 ובעיר דוד. שורץ הסיק מפס׳ לב-מד בפרק זה וכן מתיאור חזרת העם לארצו עוד לפני החורבן(יא, טז-כא) כי שיקום העם הוא חלק מעונשו. ראה: Ezekiei's Dim view of Israel's׳ ,B.J. Schwartz Restoration', M.S. Odell and J.T. Strong (eds.), The Book of Ezekiel: Theological and 55-56 .Anthropological Perspectives (SBLSS, 9) Atlanta 2000, pp השימוש במונח מלך בהקשר זה עולה בקנה אחד עם מסקנתו שנבואות אלה נאמרו לפני החורבן. פתרונות שונים הוצעו לקושי זה. למשל רופא הניח כי לד, יז-לא הם פסוקים משניים. ראה:,a. Rofe Qumranic Paraphrases, the Greek Deuteronomy and the Late History of the Biblical' 172 .Textus, 14 (1988), p ,׳נשיא. הפתרון המוצע כאן נסמך על ההנחה כי קיימת סיבה תוכנית לשוני בכינויים המיוחסים לדוד, ושהוא נועד לבטא רעיונות שונים. טואל(לעיל הערה 13), עמי 108-106. טואל עמד על החשיבות של שני פסוקים אלה, ואכן המשמעות המיוחסת להם מכריעה בהבנת תפקיד הנשיא ביחזקאל בכלל. לוונסון(לעיל הערה 13), עמ 91-86. אמנם אין זיהוי מפורש של הרועים במשל עם מלכי ישראל המנהיגים את העם, וניתן גם לראות בנמשל פנייה למנהיגים אחרים, אך העיון בפרטי המשל ובמיוחד הפנייה המפורשת לדוד בסופו מסייעים להשערה כי הרועים הם המלכים. [15]</page><page sequence="6">טובה גנזל [6 תפקיד ההנהגה מידי הרועים שנכשלו בהנהגת העם בעבר. האל בעצמו יאסוף את הצאן, ידאג לשיקומו וימסור אותו להנהגתו של רועה חדש, שימלא את תפקידו בנאמנות: ׳והקמיתי עליהם רעה אחד וךץה אתהן את עבדי דו יד,הוא ירעה אתם והוא יהיה להן לרעה׳(שם, כג) - הרועה מזוהה במפורש עם דוד המלך.27 השבתת ההנהגה במתכונתה הקודמת תתקיים במלואה. לא יהיה זה רק שינוי טכני של הנפשות הפועלות, יהיה זה שינוי מהותי בתפקיד: ׳ועבדי דוד נשיא בתוכם׳(שם, כח. קיום נבואתו של יחזקאל על השבתת הרועים מתפקידם בא לידי ביטוי בין היתר בכך שהנהגתו העתידית של דוד אינה מכונה מלכות כי אם נשיאות.28 בפרק לז, טו-כח ניבא יחזקאל על איחודן המחודש של ממלכות יהודה וישראל בהנהגה אחת: ׳ועשיתי אתם לגוי אחד בארץ בהרי ישראלו מ לך אחד יהיה לכלם למלך, ולא יהיו עוד לשני גוים ולא יחצו עוד לשתי ממלכות עוד׳(שם,כב). בהתייחסו לצורת ההנהגה בעבר ציין יחזקאל כי בניגוד למצב הקודם, שבו התקיימו ישראל ויהודה כשתי ממלכות נפרדות, מעתה יהיה ׳מלך אחד [...] לכלם׳. הנהגה זו תהיה בידיו של דוד, המוכר כמלך שאיחד את הממלכה בעבר, וזה יהיה גם תפקידו בעתיד: ׳ועבדידודמלך עליהם ורועה אחד יהיה לכלם׳(שם, כד), כאשר ציין יחזקאל כי מעתה תאוחד הממלכה מחדש, וכן כאשר קשר את דוד, המוכר כמלך בעברו, לתפקיד ההנהגה שיוטל עליו בעתיד(שם כד), הוא כונה מלך. אך לאחר שיהיו תפקידו וזהותו של המנהיג ברורים, הוא יכונה רק נשיא(שם, כה).29 בדרך זו הדגיש יחזקאל כי הנשיא העתידי יממש בתפקידו את ההבטחות להנהגה עתידית מזרע בית דוד.30 כאן קשר יחזקאל את הנבואה להנהגה בעתיד עם הנאמר בפרק לד - דוד המלך, הרועה בעברו, הוא שימלוך על העם בעתיד. אך תפקיד ההנהגה השתנה, ולכן בתיאור הנהגתו העתידית של דוד אין לכנותו מלך. משום כך המשיך יחזקאל: ׳וישבו עליה המה ובניהם ובני בניהם עד עולם,ו דוד עבדי נשיא להם לעולם׳(לז, כה). בהנהגתו העתידית יהיה דוד נשיא - ולא מלך - על ישראל. ובתקופה שבה תפקיד ההנהגה יהיה מסור בידיו של נשיא, תתאפשר בניית המקדש העתידי: 'ונתתי את מקדשי בתוכם לעולם [...] וידעו הגוים כי אני ה׳ מקדש את ישראל בהיות מקדשי בתוכם לעולם׳(שם, כו-כח). דוד היה כידוע רועה בטרם הומלך(שמ׳׳א טז&gt;. במקרה זה, כמו בנבואות נוספות, חרז יחזקאל את המשל והנמשל זה בזה. ראה: י' זקוביץ, דוד: מרועה למשיח, ירושלים תשנ״ו, עמי 164; ועל השימוש במטפורות ביחזקאל ראה: גלמבוש(לעיל הערה 20). ,(D.I. Block, 'Bringing Back David: EzekieFs Messianic Hope', P.E. Satterthwaite (ed 172-177 .The Lord's Anointed, Carlisle 1995, pp. בלוק תיאר את המנהיג העתידי שחזה יחזקאל - הוא ייבחר על ידי האל, יהיה מנהיג יחיד, מבית דוד, יכונה עבד ה׳ ויישא בתואר'נשיא בתוכם׳; לעומת זאת ירמיהו תיאר את דוד גם בהנהגתו העתידית בתור מלך(ירי כג, ה; כט, ט). בלוק ציין כי השימוש במילה מלך בפסוקים כב, כד בא להדגיש את העובדה ששיקום העם כולל את החזרתו למצב שבו הוא במיטבו(full nationhood). ראה: בלוק(שם), עמי 179-178. לוונסון(לעיל הערה 13), עמי 91. [16]</page><page sequence="7">7] מעמדם של בעלי התפקידים במקדש העתידי בנבואת יחזקאל בנבואותיו של יחזקאל מלך מייצג את תפקיד ההנהגה בתקופה שבה מיוחסים לעם חטאים. הנהגת המלך נכשלה, ולכן אזכורי המלך בספר יחזקאל הם כמעט תמיד שליליים. את ההתייחסות החיובית למלך בסוף פרק לז יש לפרש על רקע תיאורי הנהגתו של דוד המלך בעבר ועל רקע תיאורו כמנהיג העתידי של ישראל. אך יחזקאל ציין במפורש, בפעמיים הנוספות היחידות שבהן נזכר דוד בספר, כי אף שדוד הוא שינהיג את העם בעתיד הוא לא יכהן בתור מלך כבעבר, אלא ינהיג כנשיא(לד, כד; לז, כה). הסיבה לכך היא שתפקידו של מלך בישראל לאפשר את השכנת השכינה במקדש ובאמצעותו בקרב העם. מתיאור מלכי ישראל בספר עולה כי הם גרמו לטומאה מתמדת במקדש, ועקב כך רחק כבוד ה׳ ממנו. לכן התייאש יחזקאל מן המלוכה, והמלך הוחלף בחזונו בנשיא.,3 מלכי העמים מלכי העמים מכונים בספר יחזקאל לפעמים מלך ולפעמים נשיא, ורק נבוכדנצר מלך בבל מכונה בכינוי מלך בלבד.32 ייתכן שהסיבה לכך היא שבהתייחסות לעתיד הקרוב מודגשת התעצמותו הבלעדית של מלך בבל(עד כי הוא זוכה לכינוי ׳מלך מלכים׳ בפרק כו, ז), ולעומת זאת בעתיד הרחוק תוקם בישראל הנהגה מסוג אחר והיא הנהגתו של נשיא. על מנת לחדד את ההבדל בין מלכות חוטאת(נבוכדנצח להנהגה ההולכת בדרכי האל(מנהיג העם בעתיד), הקפיד יחזקאל לכנות את המנהיג בבבל בתואר מלך בלבד, ולעומתו את המנהיג העתידי בישראל בתואר נשיא בלבד.33 הנשיא נשיא ישראל משמעו הרווח של הכינוי נשיא במקרא הוא שליט או מושל.34 על פי רוב זהו ראש שבט או מנהיג אזורי, אך במספר מקומות מוזכר נשיא גם בתפקיד מלוכני. כך מכונה שלמה: ׳ולא אקח את כל הממלכה מידו [של שלמה] כי נשיא אשתנו כל ימי חייו למען דוד 31 ההנחה כי יחזקאל החליף את המלך בנשיא על מנת להימנע מהתוצאות השליליות של הנהגת המלך, נידונה במחקרים רבים וייחסו לה סיבות אחרות. ראה לדוגמה: לוונסון(שם), עמי 67; ג׳ויס(לעיל הערה 13), עמי 337-330. 32 הכינוי מלך מכוון למלך בבל 13 פעמים(יז, יב, טז; יט, ט; כא, כד, כו: כד, ב; כו, ז: כט, יח, יט; ל, י, כד, כה; לב, יא), למלך מצרים 7 פעמים(כט, ב, ג, יד: ל, כא, כב! לא, ב; לב, ב) ולמלכי עמים נוספים 6 פעמים וכז, לג, לה; כח, יב, יז; לב, י, כט), ואילו למלוכה בישראל 10 פעמים(א, ב; ז, כז; טז, יג; יז, יב, יג, יד; לז, כב, כד; מג, ז, ט). 33 אם נכונה ההנחה כי לנבואותיו של יחזקאל היו הדים כבר בתקופתו, ייתכן גם שיחזקאל, שגלה לבבל, ושדאג למעמדו, לא הסתכן בייחוס התואר מלך למנהיג ביהודה מחשש שדבריו יתפרשו כקריאה למרידה במלך הבבלי. 34 קדרי(לעיל הערה 14), עמי 736. [17]</page><page sequence="8">טובה גנזל [8 עבדיי(מל״א, יא, לד).35 יחזקאל כאמור כינה את המנהיג בחזון העתיד בתואר נשיא, על רקע החטאים הקשים שנעשו בידי מלכי ישראל ובאחריותם (יז: מג, ז—ט). מקור המילה נשיא ככינוי למנהיג אזורי או למנהיג שבטי מלמד כי מעמדו נמוך מזה של המלך, ובהתאם לכך חובותיו וזכויותיו מעטות מאלו של המלך. נראה כי בהשוואה לתפקידיו של המלך, בתפקיד הנשיא בחזון העתיד מודגשים התפקידים הדתיים על חשבון התפקידים הפוליטיים. תפקידי הנשיא במקדש יהיו מוגדרים וברורים מאלו של המלך. בדרך זו יוגן המקדש מפני שרירות לבם של המלכים, שעשו בו בתקופות שונות - בניגוד לציווי האלוהי - ככל העולה על רוחם.36 השימוש במונח נשיא לתיאור מנהיג ישראל נפוץ בפרקים העוסקים בחזון העתידי (מ-מח),37 ואשר בהם תיאר הנביא את פעולותיו של הנשיא. נוסף על כך מוזכר נשיא ישראל במספר הקשרים שונים בפרקים א-לט, אך השימוש בפרקים אלה בתואר זה - לעומת מלך - איננו חד־משמעי. בתחילת פרק יב מצווה הנביא לגלות באופן סמלי ממקומו, ובמסגרת הנמשל למעשה זה תיאר יחזקאל את יציאתו של הנשיא לגולה(שם, י-יא). בפרק יט הנביא נושא קינה על מלכי יהודה האחרונים ומכנה אותם ׳נשיאי ישראל׳ (שם, א). בפרק כא מדובר על ענישת הנשיא והעם על ידי החרב בשל מעשיהם הרעים (שם, יז), והנביא ציין כי בא יומו של נשיא ישראל וקרא: ׳ואתה חללךשע, נשיא ישראל׳ (שם, ל). עם זאת אין בפרקים אלה תיאור מפורש של חטאי נשיאים אלה. רק בתארו את טומאת ירושלים מדם שפוך ומגילולים, בפרק כב, התייחס הנביא גם למעשיהם של נשיאי ישראל: ׳הנה נשיאי ישראל איש לזרעו היו בך, למען שפך דם׳(שם, ו). הנהגת הנשיאים את העם, שכללה שימוש בכוח, גרמה לכך שהתרחשו בעם מעשים של שפיכות דמים, בעוד על הנשיאים, בתוקף תפקידם כמנהיגים, הייתה מוטלת האחריות למנוע מציאות זו.38 נראה כי בכל אחד מההקשרים המנויים כאן שבהם השתמש יחזקאל בכינוי נשיא, הוא עשה זאת באופן שניתן היה להחליפו בכינוי מלך. לכן יש להניח שלמרות השימוש של יחזקאל בכינוי מלך בבואו לתאר את מלכי ישראל בעבר ואת מלכי יתר העמים בהווה, ולמרות השימוש המכוון בכינוי נשיא למנהיג העתידי של ישראל, בכל זאת בחר יחזקאל 35 המשמעות הרווחת של המילה נשיא בימי שלמה הייתה: מנהיג אזורי, מנהיג חבל ארץ או נחלה בארץ, כמקובל במקרא. ראה: דה״ב א, ב: וראה גם: מל״א ח, א; דה״א ד, לח; ה, ו; אם כי במקרה אחד כונה שלמה המלך בתואר נשיא(מל״א יא, לד). 36 על תפקידיו הייחודיים של הנשיא בפרקים אלה ראה: בלוק (לעיל הערה 28), עמי 188-183: הנ״ל(לעיל הערה 17), עמי 60-57: דוגויד(לעיל הערה 6), עמי 57-18: לוונסון(לעיל הערה 13), עמי 107-57; כשר(לעיל הערה 8), עמי 129: רופא(לעיל הערה 24), עמי 173-172. 37 בפרקים א-כב מוזכר'נשיא ישראלי 7 פעמים, ואילו בפרקים מ-מח'נשיא ישראלי מוזכר 20 פעם, נוסף על הפעמיים שבהן הצירוף'דוד עבדי׳ בפרק לז מכוון לנשיא העתידי. 38 54^453 .M. Greenberg, Ezekiel 21-37 (AB), New York 1997, pp; כשר (לעיל הערה 8), עמי 441. [18]</page><page sequence="9">9] מעמדם של בעלי התפקידים במקדש העתידי בנבואת יחזקאל לכנות בפסוקים אלה את מלכי ישראל בהווה בכינוי נשיא - במקום הכינוי מלך - כדי להצביע על כך שהמלך, המכונה נשיא, אמנם מושל על ממלכה, אך זו כבר מצומצמת בהיקפה ובגודלה. כך בפרקים יב ויט עוסקת הנבואה בנשיא על סף הגלות, ובפרקים כא וכב מתוארים חטאי הנשיא לפני העברתו מתפקידו. גם מהכתוב בפרק מה ניתן להסיק מה היה חטאם של הנשיאים: ׳ולא יונו עוד נשיאי את עמי והארץ יתנו לבית ישראל לשבטיהם [...] רב לכם נשיאי ישראל חמס ושד הסירו ומשפט וצדקה עשו,39 הרימו גרשתיכם מעל עמי׳40(שם, ח-ט). מכאן כי חטאי הנשיאים כללו -נוסף על שימוש בכוח הזרוע, שהוליד שפיכות דמים - הונאה ואחריות לכך שבהנהגתם נעשו מעשי חמם ושוד ולא נעשו משפטי צדק. עם כל זאת, מעשיהם לא הביאו לחילול השם ואף לא לטומאת המקדש, וזאת משום שהם, שלא כמלכי ישראל, לא עסקו בעבודה זרה ובזנות. אף שאין הבדל מובהק בשימוש בתואר נשיא ובתואר מלך בפרקים א־לט, אין זה מקרי שהחטאים שיוחסו לנשיאים שונים באופן מהותי מאלה שיוחסו למלכים. בחזונו העתידי של יחזקאל ינהיג נשיא, ולא מלך, את העם, משום שהחטאים שייחם לנשיא אינם כרוכים לא בטומאה ואף לא בחילול, וזוהי אמת המידה שבה בחן יחזקאל את מידת התאמתם של מנהיגי ישראל לתפקידי הנהגה לעם גם בעתיד. נשיא העמים הכינוי הרווח למנהיגי העמים בדברי יחזקאל הוא מלך,41 אך בשבעה פסוקים פנה הנביא למנהיגי הגויים בתואר נשיא. כיוון שהתואר נשיא מייחד את תפקיד ההנהגה העתידית של ישראל בחזונו של יחזקאל, יש לעמוד על הסיבה לשימוש בכינוי זה גם למנהיגי יתר העמים. בשלושה פסוקים השתמש הנביא בתואר נשיא במובן של ראש שבט או קבוצה, ולא כתחליף לשימוש בתואר מלך(כו, טז;42 כז, כא; 43לב, כט44). במקרים אלה מדובר במנהיגים נכרים, שדרגתם מקבילה ככל הנראה לראש שבט, המתפקד בחסותו של מלך אחר. בשלושה פסוקים נוספים פנה יחזקאל לגוג ארץ המגוג, שהוא ׳נשיא ראש משך ותבל׳ (לח, ב-ג; לט, א), גם כאן מדובר באוסף של שבטים מאותו אזור גאוגרפי שחברו יחדיו לצורכי מלחמה והעמידו בראשם אחד מהם. כיוון שאין זה מלך של עם אלא מנהיג של מספר שבטים, גם לו יאה השם נשיא. פעם אחת השתמש יחזקאל בכינוי נשיא למנהיג מצרים: ׳ונשיא מארץ מצרים לא יהיה עוד, ונתתי יראה בארץ מצרים׳(ל, יג). מסתבר כי משמעות הצירוף 'משפט וצדקה׳ בפסוק זה: עשיית תיקונים חברתיים. ראה: מ' ויינפלד, משפט וצדקה בישראל ובעמים, ירושלים תשמ״ה, עמי 33-26, בעיקר עמי 32—33. פירושו של הציווי'הרימו גרשתיכם מעל עמי׳ קשה, ונראה כי מדובר בציווי לנשיאים להרחיק מן העם את מי שכתוצאה מעשיית מעשים בלתי רצויים יש לגרשם מתוך העם. מלך כמנהיג העמים מופיע ביחזקאל 28 פעמים. במסגרת הנבואה לצור התייחס הנביא לינשיאי הים', שהם קבוצה ביבני דדן', הממוקמים לאורך החוף. ׳נשיאי קדרי בנבואותיו לצור, שהם חלק מיערב׳. בנוגע לאדום ציין הנביא: 'שמה אדום מלכיה וכל נשיאיה'. [19]</page><page sequence="10">טובה גנזל [10 מנהיגה של מצרים קיבל כאן כינוי זה45 כדי להדגיש את ההבדל שבינו ובין נבוכדנצר מלך בבל, המוזכר בסמיכות(שם, יא). נראה אפוא כי על פי רוב במקומות שבהם הכינוי נשיא משמש לתיאור מנהיגי הגויים, מדובר בשבטים ולא בעמים, ולכן ניתן להסיק כי ׳נשיא העמים/ כמו ׳נשיא ישראל/ שולט על ממלכה מצומצמת בהיקפה ובכוחה. הנביאים יחזקאל התייחס בדבריו לנביאים בשלושה הקשרים שונים, ובכולם ציין כי בפועלם הם התעו את העם. בפרק יג פנה לנביאי השקר: ׳ויחלו לקים דבר׳(שם, ו), וכן לנביאות השקר:׳ותחללנה איתי אל עמי׳(שם,יט); בפרק יד: ׳והנביא כי יפתה ולבר דבר [...] למען לא יתעו עוד בית ישראל מאחרי ולא יטמאו עוד בכל פשעיהם׳(שם, ט-יא);46 וכן בפרק כב: ׳את ארץ לא מטהרה היא, לא גשמה ביום זעם. קשר נביאיה47 בתוכה כארי שואג טרף טרף׳(שם, כד-כה); בפרק זה הוא אף הדגיש את חומרת מעשיהם של הנביאים: ׳ונביאיה טחו להם תפל הזים שוא׳(שם, כח&gt;, וסיכם: ׳ואבקש מהם איש גדר גדר ועמד בפרץ לפני בעד הארץ לבלתי שחתה ולא מצאתי׳(שם, ל). מן ההקשר של שלושת הפסוקים האלה עולה כי גם נבואת הנביאים גרמה לחילול, לטומאה ולאי טהרה של העם והארץ.48 זאת הסיבה לכך שאין זכר לנביאים ולנבואה במתכונתם המקובלת בחזונו העתידי של יחזקאל. הנביאים, כמו המלכים, תרמו לריחוק שבין האל לעמו, ולכן קיומה של הנבואה בעתיד באותה המתכונת שבה התקיימה בעבר עלול לפגום במציאות האוטופית שחזה יחזקאל. כדי להגן על מציאות זו מפני טומאה, לא כלל את הנביאים בפרקי החזון בשום צורה והקשר, ויש בכך הגשמה של נבואותיו הקשורות לנביאים. על נביאי השקר שביהודה אמר: ׳השבתי את המשל הזה ו ל א י מ ש ל ו אית ו ע ו ד בישראל, כי אם דבר אליהם קרבו הימים וךבר כל חזון. כי לא יהיה עוד כל חזון שוא 45 אף שכונה מלך בשבעה אזכורים אחרים ביחזקאל. 46 ניתן לפרש כי הנושא בפסי יא-יג משתנה, תחילת היחידה הנבואית עוסקת בנביא וסופה בעם. ההנחה כאן היא שהנושא גם בפס׳ יג הוא הנביא. 47 בתרגום השבעים מופיע יאשר נשיאיה' במקום יקשר נביאיה', לפי נוסח זה יש לראות בפסוק ביקורת על הנשיאים ולא על הנביאים. גרסה זו אמנם עולה בקנה אחד עם העובדה שבפס׳ כג-לא מתח יחזקאל ביקורת על האוכלוסיות בעם פרט לנשיאים, וכן עם העובדה שהנביאים מצוינים במפורש גם בהמשך, בפס׳ כח. אך לדעתי אין להכריע על סמך נימוקים אלה כי פס׳ כה אכן עוסק בנשיאים ולא בנביאים. זאת משום שלשיטתו של יחזקאל חטאם של הנשיאים חמור פחות מחטאי יתר המנהיגים, ולכן נבחר הנשיא להנהיג את העם בחזונו העתידי. לדיון בהבדל שבין נוסח המסורה לתרגום השבעים ראה: גרינברג(לעיל הערה 38), עמי 462-461. 48 יש מקום להבחין בין הפסוקים העוסקים בנביאי שקר בפרק יג ובפרק כב לבין הפסוקים בפרק יד העוסקים בנביא המפותה לומר דברי שקר והוא נביא אמת. אך לצורך הדיון כאן ההשלכה של נבואותיהם דומה. [20]</page><page sequence="11">11 ] מעמדם של בעלי התפקידים במקדש העתידי בנבואת יחזקאל ומקסם חלק, בתוך בית ישראל׳(יב, כג־כח. ואילו על נביאי השקר שבבבל אמר: ׳והיתה ידי אל הנביאים ההיזיםשוא והקיסמים כזב בסוד עמי לא יהיו ובכתב בית ישראל לא יכתבו ואל אדמת ישראל לא יביאו, וידעתם כי אני אדני ה״דג,ט).49 יתרה מכך, המילים נביאים, נבואה וחזון מוזכרות ביחזקאל רק עד פרק לט, ואינן מוזכרות בפרקים מ-מח, וכל כך משום שיחזקאל לא חזה השתתפות של נביאים בין בעלי התפקידים בעתיד. המילה נבואה מציינת פעמים רבות בפרקים א-לט את דבריו של יחזקאל הנאמרים בשליחות האל לעמו או לעמים אחרים,50 אך אין היא מופיעה אפילו בשימוש זה בדבריו בפרקים מ-מח. נראה כי יחסו של יחזקאל לנבואה הוא הסיבה לכך שבפרקים אלו מודגש כי הוא רואה מראות (מ, ב-ד; מג, ב-0, ושתפקידו להעיד על מה שראה ושמע, ול ה ג י ד את דברו לעם(מ, ד; מג, י). 51התרחקותו של יחזקאל מהשימוש בשורש נב׳׳א בנבואתו העתידית היא תוצאה של כישלון הנביאים בשליחותם, ונועדה לפיכך לחזק את ההתרשמות כי לא יהיה לנבואה, במתכונתה המוכרת, מקום בעתיד.52 הכוהנים והלויים הכוהנים מעמד הכוהנים והלויים בספר יחזקאל נדון רבות מאז שביסס ולהאוזן את טענותיו בדבר ההבחנה בין כוהנים ללויים בין היתר על נבואותיו של יחזקאל.53 יח׳ מד, ו-טז הוא אחד מעמודי התווך בהנחה של ולהאוזן כי המקור הכוהני מאוחר מספר יחזקאל, וכי מעמד הלויים העולה מפסוקים אלה משקף מעמד חדש. אכן נראה כי בפרקים מ-מח זכתה קבוצה של כוהנים ליחס מועדף, שבא לידי ביטוי גם בכך שיחזקאל, שהיה כוהן,54 מתח ביקורת בסקירת דברי הנביאים לא הבחנתי בין נבואה לחזון, אך ניתן להבחין בשימושים שונים למונחים אלה. ראה: 280-290 .tdot, iv, 1980, pp ,׳חזה',׳חזון׳,a. Jepsen ד, ז: ו, ב: יא, ד, יג; יב, כז: יג, ב, טז, יז: כא, ב, ז, יד, יט ועוד. גם יתר הפניות ליחזקאל בפרקים אלה נאמרות בלשון ׳כה אמר ה״, ולא ׳לכן הנבא׳ כבחלקו הראשון של הספר. נוסף על כך יחזקאל, הנביא והכוהן, לא נכנס ב׳סיורו׳ לקודש הקודשים במקדש. חיזוק נוסף לקיומו של שינוי משמעותי בדרך קבלת דברי ה׳ על ידי העם ניתן לראות בפסוק: ׳ולא אסתיר עוד פני מהם אשר שפכתי את רוחי על בית ישראל׳(לט, כט). ייתכן כי בעתיד לא יהיה עוד צורך בנביאים המוסרים לעם את דבר ה׳ משום שרוח ה׳ תשרה על העם ללא צורך במתווכים. ולהאוזן(לעיל הערה 1). היו שהניחו כי יחזקאל המשיך לבצע חלק מתפקידיו הכוחניים גם בגלות. ראה: Ezekiei׳ ,A. Mein ;199-213 .as a Priest in Exile', J.C. De Moor (ed), The Elusive Prophet, Leiden 2001, pp F. Fechter, 'Priesthood in Exile According to the Book of Ezekiei', S.L. Cook and C.L. ,(31 ,Patton (eds.), Ezekiei's Hierarchical World: Wrestling with a Tiered Reality (SBLSS Atlanta 2004, pp. 27-41; C.L. Patton, 'Priest, Prophet and Exile: Ezekiei as a Literary Construct', ibid., pp. 73-89; T.J. Betts, Ezekiei the Priest: A Custodian of Tora (Studies 2005 in Biblical Literature, 74), New York. לעומתם שורץ טען כי מוסד הכהונה אינו קיים באין מקדש, ולכן מעת שגלה תפקד יחזקאל כנביא בלבד, ואת כל הפרקים העוסקים בחזון המקדש העתידי [21]</page><page sequence="12">טובה גנזל [12 קשה על המלכים והנביאים, ואילו ביקורתו על הכוהנים מתונה יותר. אך בניגוד לדעתו של ולהואוזן, קיים במחקר יסוד מוצק לטענה שתפקידם של הכוהנים והלויים על פי ספר יחזקאל דומה לזה שהיה בעבר,55 אם כי אין אחידות דעים בתיאור תפקידם ומעמדם של הכוהנים.56 נראה כי החידוש המשמעותי בספר יחזקאל באשר למוסד הכהונה הוא ההבחנה כבר בראשית חזון העתיד(מ, מ0 בין הכוהנים הצדוקים(מזרעו של צדוק הכוהן)57 ובין יתר הכוהנים, שתפקידם בחזון המקדש העתידי כנראה זהה לזה של הלויים. הסיבה להעדפתם של כוהנים בני צדוק מצוינת במפורש: ׳והכתים הלוים בני צדוק אשר שמרו את משמרת מקדשי בתעות בני ישראל מעלי המה יקרבו אלי לשרתני׳(מד, ט0. יחזקאל נימק את בחירתו זו בתיאור אירועים שהתרחשו בזמנו או בעבר הקרוב(פרק יז). 58כך ניתן להסיק כי בני צדוק, בניגוד ליתר משפחות הכוהנים, לא השתתפו בחטאים החמורים שתיאר יחזקאל. בהתאם לכך ניתן לייחס את דברי התוכחה שהטיח יחזקאל בכוהנים, לכוהנים שאינם בני צדוק: ׳כיהניה חמסו תורתי ויחללו קדשי בין קידש לחל לא הבדילו ובין הטמא לטהור לא הודיעו, ומשבתותי העלימו עיניהם ואחל בתוכם׳ &lt;כב, כ0. בדבריו הטיל יחזקאל על הכוהנים את האחריות למעשים שעשו באופן ישיר וכן למעשים שעשה העם באחריותם, בעוד הם לא הורו לעם כיצד לנהוג. עם זאת נראה כי גם אירועים היסטוריים תרמו להעדפתו של יחזקאל את הכוהנים הצדוקים. האמון המוחלט שזכתה לו משפחתו של צדוק הכוהן מצד דוד, שלמה וחזקיה, והליכתה בדרכי האל גם בעתות משבר ומצוקה, היוו בדיעבד סיבה נוספת להעדפתם בבחירת הכוהנים שיעבדו יש לפרש כנבואה ולא כחוקים הניתנים לעם בגלות. ראה::A Priest Out of Place׳ ,B. J. Schwartz 'Reconsidering EzekiePs Role in the History of the Israelite Priesthood, קוק ופטון(שם), עמי 61—71. 55 על פי כל המחקרים הנזכרים לעיל הערה 3, מעמד הכוהנים ביחזקאל מושתת על המקורות הכוהניים, ולא ההפך. דיוני כאן בנושא זה מבוסס על מסקנות אלו, ואני מניחה כי יש לעסוק בפסוקים שעניינם הנשיאים והכוהנים כמקשה אחת הן באשר לדובר והן באשר לתקופה שבה נאמרו. ראה: דוגויד (לעיל הערה 6), עמי 31-27; בלוק(לעיל הערה 28), עמי 183, הערה 53; הנ״ל(לעיל הערה 19), עמי 583-582. 56 ראה לאחרונה: קוק ופטון(לעיל הערה 54). אפילו בארבעת המאמרים בכרך זה המתמקדים במעמד הכהונה ביחזקאל(של פסשר, דוגויד, שורץ ופטון) נקוטות עמדות שונות בשאלה זו. 57 דוגויד (לעיל הערה 6), עמי 90-87. אף שאין הדבר מצוין במפורש בספר יחזקאל, רווחת ההנחה שיחזקאל עצמו היה כוהן מזרעו של צדוק. ראה: Ezekiel: Zadokite Priest and׳ ,M. a. Sweeney 728-751 .Visionary Prophet of the Exile', SBLSP, 39 (2000), pp. תפיסה דומה בדבר עדיפותם של בני צדוק קיימת בקומראן בתקופת בית שני: ׳בכמה כתבים כתתיים, כולל סרך היחד, מובעת נאמנות לכוהנים בני צדוק׳(די גודבלט, ׳איחוד הכהונה והמלוכה בארץ־ישראל בתקופת בית שניי, קתדרה, 102 [טבת תשס״ב], עמי 14 והערה 26). 58 אם כי את הבחירה בבני צדוק יש להסביר גם על רקע היסטורי. כבר רד״ק קבע בפירושו ליח' מ, מו כי צדוק היה הכוהן הגדול הראשון במקדש שלמה, הוא היה מזרע פנחס, שלזרעו הובטחה כהונת עולם, ואילו קללת עלי פגעה בבני איתמר. ראה גם: פכטר(לעיל הערה 54), עמי 38; ,1. M. Duguid Putting Priests in Their Place: Ezekiel's Contribution to the History of the Old Testament' 'Priesthood, קוק ופטון(לעיל הערה 54), עמי 46. [22]</page><page sequence="13">13 ] מעמדם של בעלי התפקידים במקדש העתידי בנבואת יחזקאל במקדש העתידי.59 כך מגנה בחירה זו על העם מהנהגה שעלולה להטעותם. נוסף על כך הדגיש יחזקאל כי כוהנים אלה, המשרתים במקדש, יזכו לקרבה מיוחדת לאל: ׳הכיהנים אשר קרובים לה״ &lt;מב, יג), וכן: ׳לכיהנים משרתי המקדש יהיה הקרבים לשרת את ה״(מה, ד). אך יחזקאל לא הזכיר בפרקים אלה את קיומו של כוהן גדול, ונראה כי ניתן להסיק מכך שאף הכהונה הגדולה בטלה בחזונו העתידי,60 ואולי ביקש יחזקאל להגן על קודש הקודשים בכך שאין אדם הרשאי להיכנס לתוכו. 61 בבחירת הכוהנים שיעבדו במקדש בחזון העתיד הקפיד יחזקאל לציין שמדובר בכוהנים צדוקים; הם, שלא כמו הכוהנים שחטאו, ׳שמרו את משמרת מקדשי׳.62 נראה כי בחירת הכוהנים שיעבדו במקדש קשורה לחטאם של יתר הכוהנים, שלא השכילו להרחיק את הטומאה מהמקדש ולמנוע את חילול שם הי. זאת ועוד, הקטנת מספר הכוהנים העוסקים בעבודת המקדש צפויה לשפר את רמת המיומנות וההקפדה על חוקי הטהרה במקדש. הלויים קיומם של הלויים לפני החורבן וכן בחזון המקדש העתידי מצוין במפורש,63 אם כי יחזקאל דן בהם ובמעשיהם רק בפרקים העוסקים בחזון המקדש העתידי,64 ולא בפרקים שבהם תיאר את חטאי העם. מעשי הלויים מתוארים במספר הקשרים, מתוכם פעמיים מדובר במעשי הלויים בעבר: ׳כי אם הלוים אשר רחקו מעלי בתעות ישראל אשר תעו מעלי אחרי גלוליהם, ונשאו עוינם [...] יען אשר ישרתו אותם לפני גלוליהם 59 על מעשי הכוהנים מבית צדוק ראה: שמ׳׳ב טו-טז; יט, יב: כ, כה; מל״א א, ח; ד, ב; דה״א טו, יא; טז׳ לט; יה, טז; כט, כב. העדפת בית צדוק הוכרעה בזמן מרד אדוניה בדוד - כאשר אביתר הלך עם אדוניה, ואילו צדוק נשאר נאמן לדוד. מיד עם תחילת מלכותו בחר שלמה בצדוק לכוהן וגירש את אביתר מהיות כוהן לה׳. גם בתקופת חזקיהו היה הכוהן מבית צדוק(דה״ב לא, י); ולימים יוחס עזרא לצדוק בן אחיטוב(עז׳ ז, ב). 60 כשר(לעיל הערה 10). אם כי דוגויד הסיק כי כנראה היה קיים כוהן גדול בספר יחזקאל, אף שלא הוזכר במפורש. ראה: דוגויד(לעיל הערה 6), עמי 64-63. 61 כשר(שם) ובהנחה שאכן היה קודש־הקודשים בחזון המקדש העתידי של יחזקאל). 62 כבר ר' אליעזר מבלגנצי כתב בפירושו ליח' מ, מה: ׳לכהנים שהן שמרים משמרת הבית - לכל עבדתו ולכל אשר יעשה בו, ואינם עובדים עבודת קורבן, אלא עבודת לויים יעבדו: להיות משוררים [...] הם כהנים שאינן מזרע צדוק הכהן(ראה: יחי מח, יא) ולעתיד ייפסלו מעבדת קרבן, אך משוררים ושוערים יהיו בלויים, לפי שחמסו תורתו(על פי יחי כב, כ0 ונעשו כמרים לעבודה זרה, ותעו בתעות בני ישראל ורחקו מעל הקדוש ברוך הוא; גם המקום ירחיקם׳(מקראות גדולות הכתר, עמי 271). 63 הדיון כאן בלויים נסמך על ההנחה כי מדובר בקבוצה שתפקידה מוכר ומוגדר מראשית ימי המקדש הראשון, והוא מושתת על המקורות הכוחניים (השווה לעיל הערה 55). ראה:,K.R. Stevenson ,(154 ,The Vision of Transformation: The Territorial Rhetoric of Ezekiel 40-48 (SBLDS 66-78 .Atlanta 1996, pp 64 מד, י; מה, ה; מח, יא-יג: מח, כב. דיון במעמד הלויים בפרקים אלה ראה: דוגויד(לעיל הערה 6), עמי 87-58; כשר(לעיל הערה 19), עמי 848; שורץ(לעיל הערה 23), עמי 63 והערות 60-59. ראה גם ההפניות לעיל הערה 3. [23]</page><page sequence="14">טובה מזל [14 והיו לבית ישראל למכשול עוין, על כן נשאתי ידי עליהם נאם אדני ה׳ ונשאו עוינם. ולא יגשו אלי לכהן לי ולגשת על כל קדשי אל קדשי הקדשים, ונשאו כלמתם ותועבותם אשר עשו׳(מד,ט-יח; ׳לכיהנים הקקדש מבני צדוק אשר שמרו משמרתי, אשר לא תעו בתעות בני ישראל כאשר תעו הלויים׳ (מה, יא). ופעמיים תואר תפקיד הלויים במקדש העתידי: ׳והיו במקדשי משרתים פקדות אל שערי הבית ומשרתים את הבית, המה ישחטו את העולה ואת הזבח לעם והמה יעמדו לפניהם לשרתם [...] ונתתי אותם שמרי משמרת הבית, לכיל עבידתו ולכל אשר יעשה בו׳(מד, יא-יח. אזכור נוסף מצוי בפרק מה, ה, ושם תוארו הלויים כ׳משרתי הבית׳.65 חטאם של הלויים, בני שבט לוי שאינם כוהנים,66 הוא בכך שהמשיכו לשרת את העם גם בשעה שזה פנה עורף לאל ועבד לגילולים, ועל כן תפקידם במקדש העתידי, בדומה לזה שהיה, כולל שמירה על שערי הבית ושחיטת עולות וזבחים עבור העם. כפי שהראו דוגיד וקלינדה רוז סטיבנסון, מעמדם לא נפגע בהשוואה למעמדם בעבר, אלא נשמר להם התפקיד שמילאו לפני הגלות;67 עונשם של הלויים אינו הורדה מדרגתם הקודמת אלא אי העלאתם לדרגה גבוהה יותר. תפקידם של הלויים במקדש העתידי זהה לזה של הכוהנים68 - שאף הם משבט לוי - שאינם מזרע צדוק.69 הם ׳שמרי משמרת הבית׳(מד, יד), ואף הכוהנים הם ׳שמרי משמרת הבית׳(מ, מה). תימוכין לכך ניתן למצוא בפרק מד, טו: ׳והכיהנים הלוים בני צדוק אשר שמרו את משמרת מקדשי בתעות בני ישראל מעלי המה יקרבו אלי לשרתני׳, פסוק זה מנוסח כניגוד לפסוק י, המתאר את הלויים, שבדומה לכוהנים שאינם בני צדוק, ׳רחקו מ עלי בתעות ישראל אשר תעו מעלי אחרי גלוליהם׳.70 כאן אף ברור היחס שבין החטא לעונש: הכוהנים שאינם בני צדוק חטאו בכך שסייעו לישראל לעבוד גילולים, לכן לעתיד לבוא הם ירדו בדרגתם ויבצעו במקדש רק את אותן העבודות שביצעו הלויים. גם מעשיהם של הלויים בעבר השפיעו על מעמדם בעתיד. בהתייחסו למעשי הלויים הבחין יחזקאל בין עבודת הגילולים של העם ובין עבודתם של הלויים שסייעה לאותם עובדי גילולים, וחטאי הלויים, על פי תיאורו של יחזקאל, לא גרמו לטומאה המקדש או לחילול השם. לכן למרות הביקורת שמתח יחזקאל על הלויים, הם שותפים במידה מסוימת בחזון המקדש גם בעתיד ולא נדרש מהם לעבור תהליך טהרה. 65 יתר ההתייחסויות ללויים בפרקים אלה עוסקות באחוזתם. ראה: מה, ה; טח, יב-יג; פח, כב. 66 בלוק(לעיל הערה 19), עמי 632-626. 67 דוגויד(לעיל הערה 6), עמי 87-83; סטיוונסון(לעיל הערה 63). 68 רד״ק אף הבחין בין הקבוצות, ראה בפירושו ליח' מד, י-יא: ׳והלויים שזכר - על הכהנים הוא אומר כי כל כהן - לויי(מקראות גדולות הכתר, עמי 295). 69 דיוק(לעיל הערה 3). 70 ראה בפירוש ר׳ אליעזר מבלגנצי ליח' מד, י-יא(מקראות גדולות הכתר, עמי 295). [24]</page><page sequence="15">15] מעמדם של בעלי התפקידים במקדש העתידי בנבואת יחזקאל סיכום מן העיון במעמדם של בעלי תפקידי ההנהגה בספר יחזקאל ניתן ללמוד על המניע לשינויים בחלוקת תפקידי ההנהגה במקדש העתידי שחזה יחזקאל. אמת המידה שעל פיה נקבעה מידת השותפות של המנהיגים בחזון המקדש העתידי היא התרומה של מעשיהם לנוכחות המתמדת של טומאה במקדש ולחילול שם ה׳, שלא אפשרו לכבוד ה׳ לשכון במקדש, ושבגללם חרב והעם גלה מארצו. בחזונו העתידי ראה יחזקאל מקדש שונה מזה שחרב בימיו, ותפקידם של המנהיגים הוגדר מחדש בחזונו. יחזקאל בחן באיזו מידה גרמו מעשי המנהיגים לטומאת המקדש, להרחקת כבוד ה׳ ממנו ולחורבנו, ודאג לכך שמעשים אלה לא יישנו. לשם הגשמת החזון נדרש להרחיק את המנהיגים החוטאים מכל זיקה למקדש על בסיס חומרת מעשיהם. החטאים הקשים ביותר, שאין מהם דרך חזרה, הם אלו הגורמים לטומאה. יחזקאל ייחס מעשים הגורמים לטומאה רק למלכי ישראל, לנביאי השקר ולעם. כתוצאה מכך אין למלכי ישראל ולנביאים שום תפקיד במקדש העתידי, ואילו העם הורחק ממנו. במקום מלך ינהיג את העם נשיא. הכוהנים ימוינו בקפידה, ורק כוהנים מזרעו של צדוק, שהלכו בדרכי ה׳ גם בעתות משבר, יזכו לכהן במקדש בעתיד, ואלו אשר לא השכילו להורות ולהדריך את העם בשעות הקשות יידחו ממנו. הלויים, אשר התעו את העם, ושירתו אותו בזמן שעבד עבודת גילולים, ישרתו במקדש, אך לא יתחלקו בסמכויות הניתנות לכוהנים. כך הגן יחזקאל על המקדש העתידי מפני הטומאה שהביאה לחורבן המקדש בימיו. [25]</page></plain_text>