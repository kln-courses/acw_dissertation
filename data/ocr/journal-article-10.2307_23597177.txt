<plain_text><page sequence="1">ביקורת ספרים היכלות גנוזים מאת יוסף דן Peter Schäfer, Geniza-Fragmente zur Hekhalol Literatur, J.C.B. Mohr, Tübingen 1984 שלושה הם המקורות העיקריים המצויים בידינו לגבי הטכסטים של ספרות ההיכלות והמרכבה: א. קטעים וציטטות בכתביהם של חכמי בבל ואירופה מן המאה העשירית ואילך, מרב סעדיה גאון ויריביו הקראים ועד ר' יהודה הברצלוני בפירושו לספר יצירה וכתביהם של חסידי אשכנז במאות השתים־עשרה והשלוש־עשרה, ולבסוף — חיבורי מקובלים מסוף המאה השתיס־עשרה ואילך. ב. כתבי־יד שעורכיהם קיבצו בהם קבצים גדולים של ספרות סוד זו, והידועים ביותר ביניהם הם כתב־יד אוכספורד 1531 וכתב־יד ניו־יורק 8128. ג. קטעי הגניזה המכילים קטעים מספרות ההיכלות והמרכבה. למרות התרחבותו הגדולה של המחקר בתורת הסוד העברית הקדומה בדור האחרון כמעט לא נעשתה עבודה שיטתית בחקר המקורות מהקבוצה הראשונה, והם עדיין מחכים לידו של מהדיר שיטתי. לגבי הקבוצה השנייה, זכינו לאחרונה למהדורת הסינופסיס של פטר שפר, הכוללת שבעה מכתבי־היד החשובים ביותר בתחום זה,1 הנדפסים זה בצד זה בצורה המאפשרת השוואה נוחה ביותר ביניהם. הסינופסיס, עם רשימת כתבי־היד של ספרות ההיכלות והמרכבה,2 נותנים כיום בידי החוקר גישה נוחה אל אוצר כתבי־היד של ספרות ההיכלות והמרכבה. עתה הניח פטר שפר בידינו מהדורה מפורטת ומדוקדקת של קטעי הגניזה העוסקים בספרות ההיכלות והמרכבה. אסופתו כוללת עשרים ושלושה קטעים, המצטרפים לקרוב למאה עמודים. המהדורה כוללת תצלום הטכסט, שהוא בדרך כלל באיכות גבוהה המאפשרת לחוקר לקרוא את המקור, ובצדו — תעתיק של הטכסט ליד הצילום, בצורה המאפשרת השוואה מיידית בין התצלום לבין ההעתקה., לכל טכסט צירף המהדיר מידע מפורט על קטע הגניזה, מקומו, צורתו, דרכי הכתיבה והכתיב וכל הדרוש על מנת לעמוד על טיבו של הקטע. נוסף על כך, מובא במהדורה תאריכו המשוער של כל טכסט, תיארוך שהוצע בידי מלאכי בית־אריה, ולפיו הקטעים הקדומים ביותר הם בני המאה התשיעית, רוב הקטעים הם בני המאה האחת־עשרה ומיעוטם מאוחרים יותר, מן במאה השלוש־עשרה או לאחריה. P. Schäfer, Synopsis zur Hekhalot Literatur, Tübingen 1981 1 P. Schäfer, 'Handschriften zur Hekhalot-Literatur', Frankfurter Judaistische Beiträge 2 11 (1983), pp. 113-193 3 חלק מן הטכסטים קשים לקריאה, ורבות הן המלים המסופקות. עם זאת דומה, שנפלו כמה שיבושי קריאה. למשל: טכסט 19, עמי 1ב, שורה 6, נדפס: 'אלא משמרי, וצ"ל: אלא מעומד. טכסט20, דף 1 ב, שורה 14, נדפס: 'זנב של שרף' וצ"ל: זנב של שרץ, ועוד כיו"ב. 433</page><page sequence="2">434 יוסף דן [2] המהדורה כוללת שלושה אמצעי עזר נוספים: לכל קטע הוסיף המהדיר תמצית של תוכן הקטע, מקומו בין חיבורי ההיכלות הידועים לנו, יחסו לחיבורים אחרים ולקטעים אחרים מהגניזה, מידע על פרסומים קודמים של הקטעים וכדומה. בסוף ההעתקה של כל קטע נותן המהדיר פירוש קצר, העומד על התופעות הרעיוניות העיקריות בקטע מתוך השוואה עם חלקים אחרים בספרות ההיכלות והמרכבה. ולאחרונה — וזו התוספת המיוחדת למהדורה זו המוסיפה נדבך חשוב לתועלת שניתן למצוא בה — הקבלה שלמה של אותם קטעים המצוים גם ב'סינופסיס' לכל כתבי־היד הכלולים במהדורת ה'סינופסיס'. בצורה זו יכול המעיין לראות מייד, אם מדובר, בכל שורה בכל קטע, בחומר המצוי באחד מכתבי־היד העיקריים, אם לאו. ואם הקטע מצוי בכתבי־היד הללו — מונח לפניו נוסחם המדויק, שורה על גבי שורה, בצורה המאפשרת השוואה מיידית של נוסח הגניזה לנוסח הדברים בכתבי־היד האחרים.4 לפנינו אפוא מהדורה מעולה מבחינת סידורה, שאינה כופה על החוקר לא נוסח ולא מסקנתה של השוואה, אלא נותנת בידיו את מרב הכלים לבדוק את הנוסח ולהשוותו למרבית המקורות הקשורים לנושא. אין ספק שבכך פתח המהדיר בפנינו שער רחב לשכלול העיסוק הטכסטואלי בספרות ההיכלות והמרכבה ולבדיקה מדוקדקת של נוסח הדברים. מעטים מחוקרי הגניזה התעניינו בתחום זה של תורת הסוד הקדומה, ולשפר קדמו בכך רק גרינוולד5 ובמידה מסוימת כהן.6 אין אפשרות לקבוע בוודאות(כשם שאין אפשרות לעשות זאת בתחומים אחרים של חקר הגניזה), כי אמנם מוצה במהדורה זו החומר המצוי בגניזה הנוגע לספרות ההיכלות והמרכבה. ואולם אין ספק, שלפנינו עתה חומר עשיר יותר מכל ששיערנו בעבר וכי מפעלו של שפר מקדם את המחקר בתחום זה בתנופה רבה. כיום יכול חוקר העוסק בנושא זה לבטוח, אם השתמש בסינופסיס ובמהדורת הגניזה, כי כל החומר שנחשף עד כה במחקר מצוי בידיו.7 אין ספק שקיים יסוד של מקריות לגבי החומר שנתגלה בגניזה, וקשה מאד להסיק מכך מסקנות היסטוריות. עם זאת, בולטת עובדת מיעוטו של החומר — עשרים ושלושה קטעים בסך הכול בין רבבות קטעי הגניזה. נראה שניתן לומר, כי האנשים ששימרו את גניזת קהיר לא התעניינו התעניינות מיוחדת בתורת הסוד, ובמרחב התרבותי המיוצג על־ידי הגניזה לא היה לה מעמד מרכזי. עם זאת, כנראה בכל תקופה מאלה המיוצגות בגניזה היה קומץ אנשים שמצא עניין בספרות זו, וקטעים ממנה היו מצויים בידי דורשיה המעטים. קטעי הגנתה המוצגים לפנינו במהדורה זו נחלקים לכמה קבוצות. שתי הבולטות ביותר מבחינה כמותית הן אלה המתייחסות לספר היכלות רבתי ולספר שיעור קומה, ושניהם יחד מקיפים למעלה ממחצית החומר הכלול במהדורה. בייחוד בולטת מרכזיותו של שיעור קומה, שקטעים ממנו — בין אלה הידועים לנו ממקורות אחרים ובין אלה המצויים בקטעי הגניזה בנוסח שונה מהידוע לנו — נמצאים בשבעה מתוך עשרים ושלושה הקטעים. יש לציין גם את ריבוי העניין בדמותו של מטטרון, שקטעים העוסקים בו מצויים באסופה הנידונה בפרופורציה גדולה יותר מבכתבי־היד העיקריים שבידינו. המבחר קטן מדי מכדי שניתן יהיה להסיק מסקנות סטטיסטיות על פיו, ובכל זאת תופעה זאת ראויה לציון. כמעט מחצית מהחומר הכלול בקטעים אלה אינה ידועה לנו מכתבי־היד העיקריים מימי הביניים, ואף חלק מן הנותר מצוי כאן בנוסח השונה משמעותית מן הנוסחים האחרים. מבחינה זו, אין ספק שהמהדורה 4 בין כתבי־היד החשובים שלא נכללו ב'סינפוסיס' ראוי להזכיר במיוחד את כתב־יד מוסאיוב, ממנו הדפיס שלמה מוסאיוב את מרכבה שלמה, ירושלים תרפ"ז. 5 א' גרינוולד, 'קטעים חדשים מספרות ההיכלות והמרכבה', תרביץ לח (תשכ"ט), עמי 372-354. M.S. Cohen, The Shiur Qomah: Texts and Recensions, Tubingen 1985 6 7 לאחרונה יצא לאור הכרך הראשון(מבין שניים) של הקונקורדנציה לספרות ההיכלות והמרכבה שערך פטר שפר (טובינגן 1986). בקונקורדנציה זו שולב החומר הכלול בקטעי הגנתה עם הטכסטים שהובאו ב'סינופסיס'.</page><page sequence="3">[3] היכלות גנוזים 435 שלפנינו מוסיפה נדבך חשוב בכל הנוגע לתומר הגולמי של ספרות ההיכלות והמרכבה, ופרשיות רבות בספרות זו זוכות מכאן להארה חדשה. כך, למשל, המקבילה המעניינת, השונה בפרטים רבים, לסיפור עלייתו של משה לשמים וקבלת הסודות על־ידו(קטע 21) — סיפור הידוע לנו בעיקר מ'מעץ החכמה' שהדפיס א' ילינק8 — תועיל בוודאי לא מעט לבירור פרשת ישר התורה' ומקומו של הבט מיסטי זה בספרות ההיכלות והמרכבה.9 הנוסח המצוי כאן הוא 'מיסטי' יותר וידרשני־סיפורי' פחות מן המצוי בידינו, והוא מעיד, ככל הנראה, כי מעשה זה היה בראשיתו חלק מספרות ההיכלות והמרכבה, ורק לאחר מכן עובד לסיפור מדרשי שוטף. חשיבות מיוחדת נודעת לקבוצת הטכסטים 17-13, הקשורים, ככל הנראה, זה בזה ומהווים חלק מחיבור, שיש בו תערובת של ספקולציה מיסטית ופעילות מאגית. עיקרם של טכסטים אלה הוא השבעות, שמשביע המיסטיקן בשמות האל עצמו או בשמות הכוחות העליונים ביותר בעולם המרכבה. השבעות אלה שונות מההשבעות הידועות לנו מחיבורים מאגיים כגון 'חרבא דמשה' וספר הרזים, בכך שהן ארוכות ומפורטות וכוללות השבעת כוחות עליונים בלא שימוש באמצעים גשמיים יותר. אם אמנם קטעים אלה מייצגים את שרידיו של חיבור אחד, הרי ייתכן שהיה זה חיבור מיסטי מסוג שונה במקצת מכל הידוע לנו, והוא קרוב באופיו לפיסקות המסיימות את היכלות זוטרתי בכתבי־היד הידועים לנו.10 הקטעים העוסקים במטטרון בוודאי ישמשו נושא למחקרים מקיפים הנוגעים לדמות מרכזית זו. בכמה מן הקטעים מצוי חומר חדש בעניין זה. שהוא מפתיע לפרקים. כך, למשל, אנו מוצאים בטכסט 11: 'ואמר ר' ישמעאל אמר לי שר הפנים ששמו מיטטרון כמה שןעןורו של הקב''ה שהוא נקרא בשם בוראו'(1א 1-17ב 1), פתיחה שבהמשכה קטעי שעור קומה מובהקים. גם קטעים אחרים מכילים פרטים חדשים ומפתיעים לגבי מטטרון. קטעים אחרים מקבילים אם באופיים הספרותי אם בתוכנם המפורט לספר הרזים" ולפרק שירה,12 ומרחיבים את ידיעותינו לגבי חיבורים אלה. יש מקום לדון בכך בהרחבה, ואולם כאן אני מבקש להתרכז במשמעות הכוללת של קטעי הגניזה לגבי יחסנו אל הטכסטים של ספרות ההיכלות והמרכבה. התופעה הבולטת ורבת־המשמעות ביותר המצויה בקטעים אלה, אשר מהדורת שפר חושפת בבהירות 8 א' ילינק, בית המדרש, חדר ראשון, עמי 62-59. 9 ראה: 24-31 .J. Dan, Three Types of Ancient Jewish Mysticism, Cincinnati 1985, pp 10 המרכזיות בהשבעות אלה הן של מיכאל ומטטרון, ואולם בולטת העובדה, שקיימת התייחסות מתמדת אל ההתגלות למשה במעמד סיני. בין המאפיינים של טכסט זה ניתן למנות את הנוסחה 'מלך יחיד ששמותיו מתוקיןמדבשוחלב'(טכסט 13, דף 2א, שורות 12-11: טכסט16, דף 1 א, שורות11-10: טכסט17 ,שורות 42-41), וכן הנוסחה 'אלהי הצדיקים והחסידים'(טכסט 13, דף 2ב, שורה 19 : טכסט 17 שורה 34). מופיעה כאן דמותו של סוריה שר הפנים. שתפקידו מרכזי מאוד בהיכלות רבתי, בצורה: 'סוריא מלאך הפנים'(טכסט 14, דף 1א, שורה 16-15 :טכסט 17 ,שורה 69). לגבי מטרתה של ההשבעה, חוזרת הנוסחה 'שירפא וירדוף כל רוח מגופי וכל שיד ממני' (טכסט 13, דף 1ב, שורה 3 ושורה 18 : דף 2א, שורות 17-16 : דף 2ב, שורות 17-16: טכסט 14, דף 1א, שורות 13-12 ודף 1ב שורה 9-8: טכסט 15, דף 2א, שורות 15-13. המשך השבעה זו ברוב הנוסחים הוא: 'פדות והצלה מצרה לעמוס אמן ג' סלה ג' הללויה', ולא ברור מה עניק 'עמוס' כאן. ייתכן שזה שיבוש, שמקורו בקיצור של יעמו סלה'. במקום נוסחה זו נמצא בקטעים אחרים את ההשבעה הסתמית: 'שתעשו כך וכך'(טכסט 17, שורות 29, 46, 66). 11 הטכסט הקרוב ביותר לספר הרזים הוא טכסט 20, שבו אנו קוראים, למשל: 'אם ביקשתה להגלות העכברים מן הבית קח שיד וזרניך וכצל שלעכברים קח משרשו ושחוק אותם ותן אותם בחורים שלבית ולא יהיה שם מים והם מתים'(טכסט 20, דף 1ב, שורות 7-4). 12 הקבלה זו בולטת בייחוד לגבי טכסט 23, שעיקרו תיאור הטבע המשבח ומהלל את האל.</page><page sequence="4">436 יוסף דן [4] הודות לסידורה הדקדקני, היא היחס המוזר שבין קטעי הגניזה לבין כתבי־היד העיקריים שעליהם הסתמך המחקר בספרות ההיכלות והמרכבה עד כה. דומני שניתן לנסח את הבעייה בתור 'בעיית כתב־היד האירופי' של ספרות ההיכלות והמרכבה. אין בין עשרים ושלושה הקטעים הללו גם אחד העוקב בסידורו ובעריכתו ובנוסח הטכסט שבו אחר קטע רציף כלשהו בכתבי־היד האחרים, כפי שמתגלה מתוך ההשוואה המפורטת ל'סינופסיס' שהגיש לנו שפר בכרך זה. הדוגמה המובהקת ביותר היא זו שבקטע 12, והיא מייצגת במידה רבה את הקטעים האחרים: פתיחתו של הקטע זהה לשורות הפתיחה של ספר היכלות המכונה ■חנוך השלישי',15אם כי בשינויים ניכרים, אך ההמשך איננו מעשה עלייתו של חנוך השמימה ותיאור העולמות העליונים, אלא בתיאור עולם הנשמות בסופו של ספר זה (סעיפים 62-61 אצל שפר), ולאחר מכן — קטע אסטרולוגי, העוסק גם בהכרת פנים ובסדרי שרטוטי הפנים, בנוסח ובמתכונת שאינם מצויים בכתבי־היד העיקריים כלל. לפנינו אפוא שני עמודים קטנים, המעידים על סדר אחר לגמרי ועל אוסף שונה לחלוטין של ספרות ההיכלות והמרכבה מזה הידוע לנו בכתבי־היד הימי־ביניימיים. דוגמה זו מובהקת היא, שכן הפתיחה ל'חנוך השלישי', המתארת את עלייתו של ר' ישמעאל למרום, איננה מצויה בטכסטים האחרים בהקשר אחר, ואילו כאן היא נותקה לגמרי מהקשרה הידוע לנו. קטעי היכלות רבתי שבגניזה, ששפר קבעם בראש המהדורה(בעיקר קטעים 5-1), אינם מסודרים באותו סדר המצוי בכתבי־היד האחרים, אם כי דווקא בחיבור זה הזהות בין כתבי־יד אלו היא קרובה ביותר הן בנוסח הן בסדר — דבר המעיד כי לפנינו חיבור שהיה ידוע בנוסח אחיד כמעט בימי הביניים. השינויים בנוסח שיעור קומה והכללת קטעיהס במקומות שבנוסחים הידועים לנו אינם נמצאים, נושאים אופי דומה. ניתן, לדעתי, לקבוע, כי מתכונת־היסוד של ספרות ההיכלות והמרכבה, זו הידועה לנו בעיקר מכתבי־היד ניו־יורק 8128 ואוכספורד 1531 (שמרבית כתבי־היד הימי־ביניימיים מסתמכים עליהם וקרובים אליהם), איננה מיוצגת בקטעי הגניזה המובאים במהדורה זו, וניתן אף לומר, כי היא לא היתה ידועה לאותם אנשים שקראו קטעי גניזה אלו והעתיקום. הקרבה המפתיעה שבין שבעת כתבי־היד שכלל שפר ב'סינופסיס', קרבה המגיעה עד כדי זהות בשגיאות ובקיטועים,14 ולעומתה המבנה והנוסח השונים כמעט לחלוטין בקטעי הגניזה, מעלים את ההרהור, שלפנינו שני אבות־מקורות שונים לגמרי זה מזה. קטעי הגנתה ודאי שאינם מייצגים מתכונת אחידה מאיזו בחינה שהיא, אך לעומתם נראים כתבי־היד הגדולים כאילו הם מכילים אב־נוסח אחד.,1 דומה הדבר, כאילו הגיע אל בעלי הסוד והמעתיקים באירופה בימי הביניים כתב־יד אחד ויחיד, שניתן להתווכח אם היה קרוב יותר לנוסח ניו־יורק או לנוסח אוכספורד, וכל כתבי־היד שלנו אינם אלא העתקות חלקיות או שלמות והתפעלויות נוסח המבוססות אך ורק עליו. לפי זה ייתכן שהיה 'כתב־יד אירופי' של ספרות ההיכלות והמרכבה (ומי שמעניק אמון רב למסורות מימי הביניים רשאי לשער שהוא הובא לאירופה, למשל, בידי אהרן בן שמואל מבגדד), אשר שימש מקור לחסידי אשכנז ולמקובלים, והוא שהועתק בידי מעתיקים במשך מאות שנים בעריכות שונות ובשיבושים רבים שיצרו את התמונה העולה מן ה'סינופסיס'. הגניזה,לעומת זאת, מייצגת 15 מהדורת אודברג, קיימברידג' 1928, עמי א, וסעיף 1 ב'סינופסיס' של שפר. וראה עתה בתרגום ופירוש חדש: ,(.P. Alexander, 'The Hebrew Apocalypse of Enoch', in: J.H. Charlesworth (ed 223-285 .The Old Testament Pseudepigrapha, New York 1983, pp 14 ראה על כך: י' דן, 'פתח היכל שישי', דברי הכנס הבינלאומי הראשון לחקר המיסטיקה היהודית — המיסטיקה היהודית הקדומה (=מחקרי ירושלים במחשבת ישראל ו [תשמ"ז]), עמי 205-204 והעדה 28. 15 אין דבר זה חל על כתב־היד שפרסם מוסאיוב(לעיל, הערה 4), השונה לחלוטין באופיו, אך לא מצאתי קשר מיוחד בינו לבין קטעי הגנתה הנידונים.</page><page sequence="5">[5] היכלות גנוזים 437 מציאות, שבה ספרות ההיכלות והמרכבה פזורה ומפורררת הרבה יותר בקבצים השונים שינוי ניכר בסידורם ואף במרכיביהם הקטנים ביותר מן הנוסח האירופי המגובש. התרשמות זו, המחייבת, כמובן, בחינה טכסטואלית מפורטת הרבה יותר מכפי שניתן לעשות כאן, מעמידה בספק מסוים את המסקנות שאנו מסיקים לגבי ספרות ההיכלות והמרכבה מתוך המבחר המוצג בפנינו בכתבי־היד הגדולים. אס אמנם נסמכים הם על מקור אחד בלבד, הרי לא מן הנמנע, שמקור זה היה מוסמך וקרוב ביותר אל המקורות הקדומים, אך באותה מידה לא מן הנמנע, שהיתה זו עריכה מקרית, ייחודית, השונה שינוי רב מן העריבות השונות והמקורות הפזורים, שהיו ידועים בארצות המזרח במאות התשיעית עד השלוש־עשרה. שפר עצמו כבר כתב בחריפות רבה על בעיית מקריות העריכה של הקבצים שבידינו,16 ועתה, לאור ההשוואה לקטעי הגניזה, ניתן להוסיף על כך כהנה וכהנה. עצם העובדה שלמעלה משליש החומר המצוי כאן איננו ידוע לנו מכתבי־היד העיקריים מעידה, שחומר המצוי בידינו איננו מאפשר, למשל, ללמוד מן ההעדר, שכן כאשר האוסף משלמות מבחינה כמותית אין לקנה־מידה זה משמעות מרחיקת לכת. נוסף על כך, המסקנה האפשרית, כי כתבי־היד שלנו מתבססים על עריכה מאוחרת־יחסית אחת, פוסלת הסקת מסקנות מן ההבדלים שביניהם, החוזרים כולם אל מקור אחד ויחיד. היוצא מדברינו: מהדורת קטעי הגניזה המונחת לפנינו פותחת פתח להמשך המחקר הטכסטואלי בספרות ההיכלות והמרכבה, ותרומתה ניכרת בשתי בחינות — ראשית, היא מרחיבה את ידיעותינו לגבי החומר הגולמי של ספרות זו, מגדילה את הקורפוס העומד לרשותנו ומוסיפה פרטים וגוונים על שהיה ידוע עד כה. ושנית, היא מעמידה את החומר שהיה ידוע לנו בפרספקטיבה חדשה, המחייבת גישה ביקורתית יותר בנוגע למסקנות המוסקות מכתבי־היד של ימי הביניים. בחינה מדוקדקת של המקורות לספרות זו בכתביהם של חכמי ימי הביניים מן המאה העשירית ואילך עשויה לסייע להבהרת המעמד הטכסטואלי של הנוסחים השונים שבידינו. אין ספק, שפטר שפר פתח בפנינו בספר זה אופקים חדשים בחקר הטכסטים קשים אלו, ומהדורתו היא בבחינת תרומה נכבדה וייחודית למחקר. 16 פטר שפר הקדיש לנושא זה כמה מחקרים. ראה:P. Schäfer, 'Tradition and Redaction in Hekhalot Literature', Journal for the Study of Judaism XIV (1983), pp. 172-181; idem, 'Afbau und redaktion (eile Identität der Hekalot Zutrati', Journal of Jewish Studies (Essays in Honour of Yigael Yadin 569-582 .XXXIII (1982), pp: פ' שפר, 'לבעיית הזהות העריכתית של ספר היכלות רבתי', דברי הכנס הבינלאומי הראשון(לעיל, הערה 14), עמי 12-1. ועיין עוד: י''מ תא־שמע, 'ספרייתם של חכמי אשכנז בני המאה הי"א והי"ב', קרית ספר ס (תשמ''ה), עמי 309.</page></plain_text>