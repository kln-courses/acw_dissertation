<plain_text><page sequence="1">שתי צלמיות שנהב מן התקופה הכלקוליתית: טכניקה ואיקונוגרפיה מרים תדמור ידיעותינו על האמנות הפיגורטיבית של התקופה הכלקוליתית, שהיא מן התופעות המופלאות של תרבות ימי-קדם בארץ, הולכות ומתרבות בשנים האחרונות. שתי הצלמיות המתפרסמות כאן,1 שבהן התעשרו לאחרונה אוספי מוזיאון ישראל, מתווספות על מכלול הפיסול הכלקוליתי, נוסכות אור על שיטות הגילוף בשנהב ותורמות להבנת עקרונות האיקונוגרפיה של האלף הרביעי לפנה"ס. בצלמית אחת מתוארת דמות אשה והיא נשתמרה בשלמותה; בצלמית השנייה נותר רק הקצה העליון של הגוף וראש עטור קרניים. שתי הצלמיות עשויות שנהב. צלמית האשה (ציור 1; לוח פב) גובה הצלמית 13.5 ס"מ: רוחב הכתפיים 3.5 ס"מ. כאמור, הצלמית נשתמרה בשלמותה, פרט לקטע קטן ברגל השמאלית שתוקן בעזרת מילוי. בדיקה מיקרו סקופית מראה בלייה של החומר בפני השטח ובשברים. הראש, היושב על הכתפיים כמעט ללא צוואר, הוא גדליממדים ביחס לגוף והוא רחב ושטוח בתחתיתו והולך ונעשה צר כלפי מעלה. סביב הקודקוד, המס תיים בזווית, נקדחו שישה נקבים: שניים מאחור, שניים לפנים ושניים בצדי הראש. שני נקבים נוספים, זעירים ורדודים מן האחרים, נקדחו בדפנות הראש לסימון האוזניים. חורי העיניים ממוקמים גבוה והם גדולים, עגולים ומתעמקים במרכזם. פני האף נשחקו, אך גם כעת האף הוא האלמנט הדומיננטי בפניה של האשה. הוא ארוך ורחב ואין ספק שבמקורו הוא בלט עוד יותר. הקווים הבולטים הללו וחסרון הפה, שלא נחרת בידי הפסל, מקנים לפנים מבע חמור וסטאטי. שני הנקבים שבמרכז המצח, בדיוק מעל האף, מדגי שים ביתר שאת את המבנה הסימטרי־חזיתי של הצלמית, המודגש גם בגלל תנוחת כפות הידיים. כתפי האשה ישרות וזוויתיות ומהן יורדות זרועות דקות, שהופרדו מן הגוף על־ידי הוצאת פיסות שנהב מוארכות. כפות הידיים מונחות על הירכיים והאצבעות מבוטאות בעזרת קווי חריתה רדודים. הגוף הולך וצר במרכזו והוא מתרחב בירכיים בנאמנות פיסולית נטורליסטית. פני השדיים נשחקו וכמוהן גם האחוריים ומפני זה איבדה הצלמית מעט מן התלת־ממדיות שלה, אך נראה שגם במקורה היא היתה שטוחה למדי. הטבור בוטא בעזרת נקב ומתחתיו, בשורה אנכית, נקדחו שבעה נקבים נוספים, רדודים ממנו. שיער הערווה צוין גם הוא בעזרת נקבים רדודים, סדורים בשבע שורות אופקיות כמשולש רחב צלעות; חריץ אנכי מסמל את הערווה. הרגליים גוצות ומופרדות מן הברכיים ומטה ואילו חלקן העליון הוא גוש אחד ששקע רדוד באמצעיתו. הברכיים מובלטות אך מעט מלפנים והן משוקעות מאחור. כפות הרגליים לא צוינו והרגליים מסתיימות בקו אופקי ישר; רק האצבעות צוינו בעזרת קווי חריתה רדודים וקצרים. גו הצלמית מיושר לחלוטין ובמשטח הישר והרחב לא ניכרים כל סימני עיבוד. מוצא הצלמית איננו ידוע, אך ניתוח סגנוני מורה מעל לכל ספק שזוהי צלמית מן התקופה הכלקוליתית. אמנותיהדמות של התקופה הכלקוליתית נחשפה במידה כה רבה מאז שנות החמישים של המאה, עד שיש בידינו עתה נתונים מספיקים כדי לקבוע את האיפיונים הסגנוניים המשותפים לפיסול הכלקוליתי באזורי הארץ השונים; העיניים העגולות והגדולות, האף הבולט והעדר הפה הם פרטים החוזרים בכולם. הם מופיעים בכלי החרס דמוי־אשה נושאת מחבצה מגילת, בחזיתות של גלוסקמאות משפלת החוף, בשרביט ובכתר של נחושת־ארסנית ממערת המטמון שבמדבר יהודה ולאח רונה גם בכני הבזלת מן הגולן.2 אך צלמיות שנהב המתארות אשה עירומה בתנוחה חזיתית ידועות לנו עד כה רק מאיזור באר־שבע.3 ואמנם, ניכרים בצלמית שלנו פרטים סגנוניים רבים — מלבד אלה שהוזכרו לעיל — המוכרים לנו ממכלול הצלמיות העשיר והמגוון שנתגלה בעיקר בחפירות בית המלאכה לגילוף שנהב שבבאר צפד. נראה על כן, שהצלמית שלנו שייכת למכלול צלמיות השנהב האנת* רופומורפיות של הנגב הצפוני ושהיא נעשתה בטכניקה שרווחה באסכולת הפיסול שבאיזור באר־שבע. הגב המיושר והזרועות הדקות והמנותקות מוכרים מצלמיות גברים ונשים כאחד,4 ולכולן אותה תנוחה אופיינית של כפות הידיים (לוח פג:8-7). מתאר הפנים דומה במיוחד למתאר הפנים של צלמית הגבר הנמצאת עתה במוזיאון הלובר.5 גם עיצוב הרגליים וההקפדה של סימון אצבעות הידיים והרגליים אופייניים מאוד לצל*</page><page sequence="2">שתי צלמיות שנהב מן התקופה הכלקוליתית 429 ציור 1: צלמית אשה משנהב מם' 81.1.43 מיות באר־שבע. כמו כן אופיינית לצלמיות אלה גם הפרופורציה המיוחדת של חלקי הרגליים השונים והדרך שבה מעוצבות הברכיים.6 אם כי ראוי שנציין שבצלמית שלנו חסרה ההתארכות, הבולטת כל כך בצלמיות באר־שבע, המעוצבות בפיסול מלא. בצלמית זו, כבשאר צלמיות באר־שבע שנשתמרו בשלמותן, הצוואר נמוך ביותר והראש נוטה להיות גדול ביחס לממדי הגוף. עם זאת, סימון האוזן בעזרת נקב איננו שכיח ובצלמיות באר־שבע האחרות האוזניים מסומנות לרוב בעזרת בליטות זעירות, שמרכזו עשוי להיות שקוע מעט או הרבה. נראה שבעניין זה, כמו גם בכל הנוגע להתארכות הגוף, הצלמית שלנו מייצגת מעין טיפוס ביניים בין הצלמיות שבסגנון הפיסול האנתרופומורפי התלת־ממדי המלא ובין צלמיות השנהב והעצם שטוחות־הגוף — ובהן 'צלמיות התקע' שנתגלו בחפירות באר־שבע: גם בצלמית האשה (לוח פג:6) הראש שטוח והאוזן מסומנת בעזרת נקב והדמות שבצלמית התקע (לוח פג:7), העשויה עצם, גם היא גוצה ורגליה מקוצרות, כאילו היו כפופות.7 זאת ועוד: ראש הצלמית שלנו מלא ואין בו שקע, כפי שרגיל בכמה מצלמיות באר־שבע. מסתבר שקשה היה, מסיבות טכניות, שיימצא שקע עמוק בראש הצלמית הקטנה והשטוחה. ואולי גם מבחינה זו ראוי שלא נסווג את הצלמית שלנו בין הצלמיות האנתרופו* מורפיות התלת־ממדיות ממש, אלא נשייכה לקבוצה של הצלמיות השטוחות. לנושא השקע עוד נשוב בהמשך. ששת הנקבים שבראשה של הצלמית הם אלמנט</page><page sequence="3">430 מרים תדמור נוסף, הקושר את הצלמית שלנו לשנהבי בארישבע. כבר ז'אן פרו, בתיאוריו הממצים על צלמיות באר שבע, הבדיל בין נקבים 'כפולים' ובין נקבים 'פשוטים/8 הנקבים שבראשה של הצלמית שלנו שייכים לסוג הנקבים הכפולים: שניים הקדמיים יוצ רים זוג וכל נקב צדדי מתחבר אל אחד הנקבים הא חוריים (ראה לוח פב:5, 6). נקבים זוגיים אלה נקדחו בטכניקה מיוחדת, השונה מזו של הנקבים הפשוטים: הם עגולים על פני השטח, אך בקידוח אלכסוני הם פונים הצדה לכיוון בן הזוג ומתחברים אליו, כך שנוצרת תעלת־פתח משותפת לשניהם. לאמני השנהב בני התקופה הכלקוליתית היתה שליטה מלאה בטכ ניקת הקידוח והם ידעו להתאים שיטות קידוח שונות למטרות השונות שנועדו הנקבים למלא. הנקבים הפשוטים, כגון חורי העיניים או נקב הטבור, שימשו למילוי ולשיבוץ. אין ספק, שהשיטה המיוחדת של קידוח הנקבים הזוגיים נבחרה כדי להקל על השחלת שיער, או כל חומר אחר שנועד לסמל את השיער. ואכן, השימוש בזוג נקבים איפשר להשחיל את חוט השיער, לקשור אותו ולייצבו לפי הצורר, כדי ליצור תחושה של שיער עבות יותר, אם סביב הראש או סביב הפנים כזקן. עיון מדוקדק באותם ראשי צלמיות שבהם יש גם נקבים, ובמיוחד באלה שבהם מצויים שני סוגי הנקבים גם יחד, יבליט את השוני שבין הנקבים הפשוטים ובין הנקבים הזוגיים ן בדיקת מיקומם של הנקבים תקל על הבנת השימוש של כל אחד משני הסוגים. נביא לדוגמה את ראש הצלמית מס' 58-581 (לוח פג:3):9 בבסיס הצוואר של צלמית זו קדח האומן שלושה זוגות נקבים זוגיים אלכסוניים. נקל לשער, שבנקבים אלה הושחלו חוטים, אולי כדי לחבר את הראש לגוף הצלמית או לחפץ אחר.0, ואילו בפסגת הראש, סביב שפת השקע העמוק, נקדחו שמונה נקבים שחדרו דרך הדופן והם מסוג הנקבים הפשוטים. כאן כל נקב עומד לעצמו והוא אינו יוצר תעלת-פתח עם הנקב השכן לו. ומכיוון שכד, קיים קצב אחיד פחות או יותר במרחקים שבין הנקבים: כמו כן, שלא כמו בצלמית שלנו ובצלמית הגבר, (לוח פג:1: פג:8), לא נקדח זוג נקבים במרכז המצח. ההשוואה עם זו האחרונה מאירה גם היבטים אחרים הקשורים במהות השקע העמוק שבראשה של צלמית זו ובראשיהן של צלמיות אחרות מבאר־שבע וכמו כן היא מתקשרת לשאלת מיקומם של הנקבים. השקעים הם תופעה מיוחדת של הפיסול האנתרופומורפי של באר־שבע, ועוררה עניין מאז נתגלו הצלמיות. נראה לי, שחשוב להדגיש בהקשר זה וביתר שאת דווקא את ההיבטים הטכניים הקשורים בשקעים ובגילוף השנהב, שכן היבטים אלה עשויים להעמיד את צלמיות השנהב בקטגוריה בפני עצמה, שאין לה קשר לשאר סוגי הפיסול הכלקוליתי." מטבעם, החטים הם חלולים בחלקם והחלל הפנימי הולך וצר עד שהוא נעלם. מבנה מיוחד זה של החט מסביר, לפחות באופן חלקי, את עובדת קיומם של השקעים. נראה, שהצלמיות בעלות השקע נעשו מאותו החלק שבו החט נעשה חלול וחלל זה נוצל כדי ליצור את השקע שבראש הצלמית. ואמנם, השקע שבראש צלמית הגבר(לוח פג:8) שומר על הצורה הטבעית של חלל החט: הוא עמוק מאוד, סגלגל בצורתו, הולך ונעשה צר כלפי מטה.12 נראה, שהאומן כלל לא עיבד את השקע, פרט לרצועה שסביב שפת השקע בפנים. לא כן בצלמית 58-581 אותה הזכרנו לעיל: שקע זה עובד בידי האומן והוא עגול בהיקפו, ולא סגלגל כצורתו הטבעית. ראשי הצלמיות האחרות, שבהם אין שקעים, נעשו מן החלק המלא של החט! והראש (לוח פג:4) נעשה מן הקצה הצר של החט. נראה אפוא, שטיב חומר־הגלם הכתיב לא במעט את צורת הצלמית ושאומני השנהב מאסכולת באר־שבע ניצלו את החט במלואו, כשהם יוצרים צלמיות מכל החלקים של החומר הנדיר והיקר. ובאשר למיקומם של הנקבים, פרט לזוג הנקבים שבחזית הראש של צלמית הגבר3, (לוח פג:8), כל הנקבים האחרים רחוקים משפת השקע: כמו כן, כל הנקבים הם מסוג הנקבים הזוגיים. כאמור, נקבים זוגיים אלה, כדומיהם סביב הפנים, נועדו אל נכון להשתלת השיער שהשתפל מן הקודקוד. ריחוקם משפת השקע מורה שלא היה קשר ישיר בינם ובין השקע. לא כן שמונה הנקבים הפשוטים שנקדחו סביב שפת השקע העמוק של ראש הצלמית (לוח פג:3). מכיוון שאלה האחרונים צמודים ממש לשפת השקע, נראה לנו שהם קשורים גם לייעודו של זה." אולי נועדו הנקבים לסייע להחזקת עיטור כל שהוא שהוכנס לתוך השקע ושחייבים היו לחזקו? אפשר שהיו אלה עיטורי ראש סמליים, בדומה לעיטורים הידועים לנו עד כה משני ראשי צלמיות מבאר־שבע: בראש אחד (לוח פג:4), שהוזכר כבר לעיל, מופיעה מעין דמות ציפור ובראש אחר (לוח פג:5), הנמצא עתה במוזיאון הלובר, מופיע מעין חרוט מחורץ: ואולי היו אלה דגמים סמליים של חפצי יוס־יום שנישאו על הראש או על הגוף, בדומה למחבצות ולקנקנים שפוסלו עם הדמויות מגילת ומעין גדי.15 אלא שבכל אלה עשויים גם העיטורים וגם דגמי הכלים מקשה אחת עם הצלמיות עצמן, לא נדרש שקע להכנסתם ולא היה צורך בנקבים לקביעתם. למרות העובדה, שאין בידינו עד כה צלמית שלמה התואמת את הנחתנו שאמנם היה קשר בין עיטורי הראש, השקעים והנקבים, בכל זאת סביר להניח שגם</page><page sequence="4">שתי צלמיות שנהב מן התקופה הכלקוליתית 431 הצלמיות בעלות השקע היו עטורות בפסגת ראשן ועיטור כזה הוסיף ייחוד לסוג זה של צלמיות. אלא שדווקא בפרט חשוב זה מעט מדי ידוע לנו עד כה על חוקי האיקונוגרפיה של התקופה הכלקוליתית. על כן לא נוכל להסתייע בו כדי לפרש את משמעות הצלמיות וכדי לעמוד על ההבדל שבין הצלמיות חסרות השקע והעיטור ובין הצלמיות עטורות הראש ובעלות השקע בראשיהן.16 ראש עטור קרניים (ציור 2; לוח פג:2-1) כאמור, זהו שבר של צלמית, שנותר ממנה עתה רק ראש עטור קרניים וחלק עליון של גוף. גובהה 3.5 ס"מ: הרווח בין הקרניים 1.4 ס"מ. למרות ממדיה הזעירים, הצלמית מפליאה ברמתה הפיסולית ופני השטח המקוריים, שנשתמרו לא במעט, חלקים ומלו" טשים עד בוהק. השתייכותה של הצלמית למכלול הפיסולי הכלקו" ליתי של הנגב, ככל הנראה של איזור באר־שבע, איננה מוטלת בספק. במקורה היתה זו בוודאי דמות שטוחת־גוף. אולי היתה זו 'צלמית תקע/ כמו סיכת הציפור מבאר מטר וצלמית האשה העשויה עצם מבאר צפד (לוח פג:ד).17 כבר הצבענו לעיל על כך, שהצלמיות הללו שונות בעיצובן מן הצלמיות התלת" ממדיות: הן שטוחות ודקות וכאילו דו־ממדיות. אם אמנם נכלול את הצלמית שלנו בקבוצה זו, יסתבר לנו שגם היא יכלה לשמש בתור סיכה או ידית מפוסלת ואולי גם בתור עיטור פיגוראטיבי לחפץ אחר. האלמנטים הסגנוניים האופייניים לפיסול הכלקוליתי ניכרים היטב בעיצובה של הצלמית. חורי העיניים עשויים בשיטת קידוח והם גדולים ועגולים ושקועים עמוק בפנים. האף, המתחבר ללא שקע אל המצח, הוא האיבר הבולט ביותר בפנים והוא מודגש עוד יותר על רקע השקעים העמוקים של העיניים, שהיו ממולאים פעם בחומר אחר. בפני הצלמית שלנו חסר כמעט הסנטר, שכן האף משתפל עד תחתית הפנים! כמו כן חסר הפה ולא סומנו האוזניים. הראש שטוח לגמרי מאחור ובחתך רוחב הוא מהווה מעין משולש: אחורי הראש השטוחים הם בסיסו של המשולש, האף הוא קודקדו והלחיים צלעותיו. מבנה משולש של ראש שכיח בין צלמיות השנהב של באר־שבע. רק מעט השתמר מן הגוף. אין ספק שהוא היה קטן וצר ביחס לראש, שכן במקום אחד נותרו פני השטח המקוריים של קצה הזרוע הימנית. פני השטח המקו ריים של החזה נשתמרו אף הם בחלקם ועל כן נראה גם שקע רדוד המפריד בין השדיים, בדומה לעיצוב החזה בשתי צלמיות הנשים (לוח פג:7-6). אם נכונה הנחתנו שהצלמית כולה היתה קטנה בממדיה, אזי ממדי הראש הגדולים בולטים במיוחד. ציור 2: ראש עטור קרניים משנהב מס' 83.25.36 במרכז המצח, מעל האף, הוקצה שטח משולש שקודקודו מופנה כלפי מטה ומרכזו שקוע. בסיס המשולש לא צוין והוא זהה עם בסיס הקרניים בקצה העליון של הראש; שתי הצלעות התוחמות את השטח המשולש, שכאילו שויפו בפצירה, מגיעות עד בסיס הקרניים. השקע המרכזי רדוד. מעל הראש מתנשא זוג קרניים, המתעגלות כלפי פנים והן שבורות בקצותיהן. הקרניים מחורצות בשלושה צדדים בסדרת חריצים מקבילים ועמוקים, ואילו הצד הפנימי איננו מחורץ ופניו נשארו מחוספסים מבלי שהוחלקו. צבע הקרניים אפרפר, כאילו הן מפויחות. ייתכן שהאומן יצר רושם זה במתכוון, שכן הצבע האפור מוגבל לקרניים בלבד ובשאר חלקיה של הצלמית לא נראים כל סימני פיח. מעט נשתמר מפני השטח המקוריים של גב הצלמית ורק בחלקו העליון של הראש, שבו שרד המשטח המקורי, נראה קו שקע אנכי ורדוד. כיוון שהשנהב התקלף אין לדעת מה היה אורכו של השקע. מי היא הדמות שבצלמית הזעירה שלנו? אולי התכוון האומן לגלף דמות של איל צעיר, אלא שאין בדמות כדי לזהותה ביתר דיוק. זאת ועוד, המכלול העשיר של שנהבי בארישבע הפיגוראטיביים כולל בעיקרו דמויות אנתרופומורפיות ולמעשה אין בו רפרזנטאציות של בעלי חיים. דבר זה מפתיע מאוד, שכן דמויות בעלי־חיים שכיחות ביותר בשאר המכ לולים של הפיסול הכלקוליתי בארץ והן מופיעות במגוון צורה וחומר. יש שדמות החיה השלמה עוצבה בחרס, בצורת צלמית או מיכל, כמו צלמית הפר הנושא מחבצות ממקדש בעיו־גדי ובכלי בדמות האיל הנושא קנקנים מגילת.18 בהקשר זה ראוי להזכיר גם את הגלוסקמאות הזואומורפיות, כדוגמת הגלוסקמה דמוית הכבש ממערת הקבורה שבאזור19 ופסלים של בעלי* חיים המגולפים באבן, שנתגלו בחפירות אזור וכברי20. נשתמרו גם דמויות של בעלייחיים היצוקות בנ חושת, לעתים כיחידה העומדת בזכות עצמה ולעתים כאלמנט עיטורי או סמלי הנוסף על חפץ אחר. לדוגמה</page><page sequence="5">432 מרים תדמור נביא את זוג ראשי האיילים הנישא על ראש־אלה ואת השרביט בדמות הנשר, שניהם מן המטמון של נחל משמר שבמדבר יהודה.,2 דמויות של בעלי־חיים מופי עות כנראה גם בפרסקו של תלילת ע'סול, כשהן מצוירות במכחול.22 בצד הרפרזנטאציה של החיה השלמה אנו מוצאים בתקופה הכלקוליתית עדויות רבות מאוד לשימוש באלמנטים נבחרים מגוף בעלי החיים, מעין תפיסה של Pars pro toto, שהיא סמלית בעיקרה. בדרך זו מופיע ראש החיה לרוב כשהוא עטור קרניים; יש שהקרניים לבדם משמשים כסמל ובמקרים נדירים החטים.23 אלמנט שכיח ביותר הוא האף — לפעמים בצירוף העיניים, ולעתים לא ברור אם הוא סמל אנתרופומורפי או זואומורפי. יש דוגמאות לרוב לתפיסות פיסוליות אלה בשרביטים ובכתרים של המטמון ממדבר יהודה ובחזיתות של גלוסקמאות ולאחרונה, בשפע רב, גם בממצאים מן היישובים שבגולן; בצלמית באר־שבע אנו מוצאים גם אלמנטים סמליים נוספים שכבר הזכרנום לעיל, כדוגמת עיטורי הראש. בהבדל מן המכלולים האלה, בין צלמיות באר־שבע רק דמות הציפור וצלמיות בודדות נוספות לקוחות מעולמם של בעלי חיים!24 צלמית הציפור שטוחה וסכימטית, כמעט קווית, ואילו הדמויות האחרות אינן ברמה פיסולית גבוהה. ומכיוון שאין בידינו חומר להשוואה מתוך המכלול של באר־שבע, אין גם אמות מידה בטוחות להבנת התפיסה הפיסולית של גילוף בעלי חיים, שהיתה מקובלת באסכולה זו. הראשים המוכרים לנו מן המטמון של נחל משמר שונים מראש הצלמית שלנו. שם מעוצב הראש בדרך כלל כמעין קונוס מזדקר כלפי מטה או אלכסונית קדימה, ולא בתנוחה אנכית כלפי מעלה ובחתך משולש כמו הראש שלנו. בראשים אלה, הפה והאוזניים תמיד מסומנים והקרניים מתעגלות בקצותיהן אחורה!25 בצלמית שלנו, כאמור, אין פה ואין אוזניים וקצות הקרניים פונים פנימה זה אל זה. הראשים של בעלי החיים מעידגדי ומגילת דומים לאלה של נחל משמר ושונים מן הראש שלנו. כשאנו באים להשוות את ראש הצלמית שלנו לראשים האחרים שבמכלול באר־שבע, נראה שהוא מתייחד בקרניים, במשטח המשולש המופיע במרכז המצח ובהעדר סנטר. בראשים האנתרופומורפיים תמיד הושאר מקום לסנטר, גם אם הוא צר לעתים וכאילו נסתר בגלל האף. גם לדגם המשולש אין הקבלה, לא במכלולים של באר־שבע ולא במכלולים האחרים של התקופה הכלקוליתית. לעומת זאת, ראוי להזכיר בהקשר זה את המשולשים שבראשי השנהב של תקופת הברונזה הקדומה, שנתגלו ביריחו, בבית־ ירח ובהעי.26 אין כל דמיון בעיצובם של הראשים ורק במיקומם ובתפניתם זהים המשולשים האלה למשולש שבראש הצלמית שלנו, שכן הם עמוקים ונועדו למילוי. אך למרות שיש פער גדול בין זמנם של הראשים האלה לזמנו של הראש שלנו, בכל זאת מעניינת הופעתו בארץ של סמל המשולש כבר בתקופה הכלקוליתית. מפתיע מאוד שבפרטים רבים כל כך הצלמית שלנו דומה לראשים האנתרופומורפיים של שנהבי באר־ שבע. המבנה המשולש של הראש, העיניים העמוקות והעגולות, האף הבולט, העדר הפה ומבנה החזה, כולם אופייניים לצלמיות המגלמות דמות אנתרופומורפית. מסתמנת אפוא האפשרות שאמני אסכולת הפיסול של באר־שבע והנגב הצפוני, בבואם לכייר דמויות שטוחות־גוף, לא הבדילו הבדל רב בין צלמיות בעלי־ החיים לצלמיות האנתרופומורפיות. ואם אמנם כך היה, אזי מפתיע הדבר לאור כל הידוע לנו על הפיסול הכלקוליתי באזורי הארץ האחרים, שהבדיל היטב בין השניים ומצא דרכים להביע שוני זה בדרכי העיצוב ובשימוש באמצעים סגנוניים שונים. על כן, אולי יש מקום לשער — מבלי שנוכל לאמת את ההשערה בשלמותה — שלא ראש חיה מעוצב בצלמית הזעירה שלנו כי אם ראש אדם. הופעת קרניים בצלמית אדם לא תהיה יוצאת דופן: כבר הזכרנו את השימוש בקרניים כאלמנט סמלי, שהיה נפוץ מאוד בפיסול הכלקוליתי. זאת ועוד: באיקונו־ גרפיה של המזרח הקדמון מן האלף הרביעי ובמשך כל התקופות אנו עדים לחירות גדולה בכל הנוגע לשילוב אלמנטים זואומורפיים ואלמנטים אנתרופומורפיים. לא כאן המקום להיכנס לסוגייה זו בפרוטרוט, אך די אם נזכיר דמויות פר־אדם, דמויות אדם עם ראשי חיות וציפורים, עטרת קרניים מסמלת אלהות ודמויות של חיות שתוארו בתנוחות ובמצבים אנושיים; כל אלה היו למושכלות של איקונוקרפיה במשך כל הדורות. תגליות נוספות של פיסול כלקוליתי בארץ ינסכו בוודאי אור על סוגייה זו של אמנות־הדמות של האלף הרביעי.</page><page sequence="6">שתי צלמיות שנהב מן התקופה הכלקוליתית 433 הערות 1. הצלמיות נרכשו בתרומתו של מר ג'ו בוקסנבאום, ידיד המוזיאון. כבמקרים רבים בעבר כד גם ברכישה זו עמדה לנו עצתו הטובה של פרוס' אביגד, העוקב מקרוב ובהתמדה זה שנים רבות אחר פעילותו של מוזיאון ישראל. מספרן ברישום המוזיאון: 81.1.43 (צלמית האשה) ר83.25.36 (ראש עטור קרניים). תודתי לחברי במוזיאון על טיפולם בצלמיות: צלמית האשה נוקתה ורופאה בידי עדייה משורר! פלוריקה ואינר ציירה את שתי הצלמיות! נחום סליפק צילם את הצלמיות. התצלומים מחפירות באר־שבע (לוח פג:8-3) מובאים באדיבותו של מר ז' פרו. D. Alon, 'Two Cult Vessels from Gilath', Atiqot :2. ראה (English Series), XI (1976), pp. 116-118, Pis. XXXIII, XXXIV, XXXVI; Ruth Amiran, 'Note on the Gilath /ד' אלון, 'מקדש כאלקוליתי בגילת !Vessels', ibid., pp. 119-120 J. Perrot &lt;fe D. Ladiray, ! 105-102 קדמוניות ט' 4 (תשל"ז), עמי 'Tombes &lt;fe Ossuaries de la Region Cotiere Palestinienne au IVe Millenaire avant l'ere Chretienne, Memoires et Travaux du Centre de Recherches Prehistoriques Frangais de ,פ' בר־אדון ·,Jerusalem, No. 1, Paris 1980, pp. 33, 48, 60 ,מערת המטמון, ירושלים 1971, עמי 34, 35, 53! קלייר אפשטיין 'Notes &lt;fc במסגרת iej במאמריה על תרבות הגולן, שהופיעו בתוך idem, 'Basalt Figures from the Golan', IEJ s 1973 מאז News' 4 1975) 25! וכן בקדמוניות ט'), pp. 193-201, Pis. 21-23 .101-98 תשל"ז), עמי) J. Perrot, 'The Excavations at Tell Abu Matar, :3. ראה Near Beersheba — IIP, IEJ 5 (1955), pp. 167-189, PI. 22:A-B; idem, 'Statuettes en ivoire et autres objects en ivoire et en os provenant des gisements prehistoriques de la region de Beersheba', Syria XXXVI (1959), pp. 8-19; idem, 'Les Ivoires de la 7e Campagne de Fouilles a Safadi, pres de Beersheva', ΕΠ (1964), pp. 92-93, Pis. LI-LII; idem, 'la "Venus" de Beersheva', EI 9 (1969), pp. 100-101, PI. XIV; Ruth Amiran &lt;fe Miriam Tadmor, Ά Female Cult Statuette from Chalcolithic Beer-Sheba, IEJ 30 (1980), pp. 137-139, PI. 17 Ruth Amiran, Ά Note on the Tepe Yahya :4. וראה Statuette', Iran II (1973), p. 184, PI. IV J. Perrot, 'Syria, !(3 לעיל, הערה) 'Les ivoires' ,5. ראה: פרו Palastina und Zypern', in: M. J. Mellink Si J. Filip, 'Friihe Stufen der Kunst', Propylaen Kunstgeschichte 13 (1974), p. 197, PI. 122 ! II לעיל, הערה 3), לוח) 'Statuettes en ivoire' ,6. ראה: פרו .138 וכן עמירן ותדמור (לעיל, הערה 3), עמי ,11 לעיל, הערה 3), עמי) 'Statuettes en ivoire' ,7. ראה: פרו לעיל, הערה 3), לוח) 'The Excavations',ציור 1, מתל צפד! הנ''ל 22 מבאר מטר.B .9 ' (לעיל, הערה 3), עמיStatuettes en ivoire',8. ראה: פרו .111,11 9. שם, לוחות 10. ריבוי ראשי־צלמיות מעורר מחשבה שמא היה קיים נוהג לצרף ראשי שנהב כתוספת לגוף צלמית שהיתה עשויה מחומר אחר או לחפצים אחרים. וראוי לציין שהראש (לוח פג:3) שלם ורק חלק מבסיסו התקלף. נוהג כזה, שהיה קיים בחפצי שנהב בתקופות מאוחרות יותר, בוודאי נעוץ במחירו היקר של חומר הגלם הנדיר ובהתמחות הרבה שנדרשה לעיבודו. שאלה נופסת המתעוררת כאן קשורה באפשרות שמדובר ב'פסולת תעשייה' ובשימוש בצלמיות שנפגמו או נשברו. ואמנם, אחדים מן הנקבים שסביב הראש הזה שבורים. 11. ואילו קליר אפשטיין ראתה בשקעים העגולים אלמנט המ שותף לאמנות הכלקוליתית בכל אזורי הארץ. ראה: Claire Epstein, 'Aspects of Symbolism in Chalcolithic Palestine', in: R. Moore P. Parr (eds.), Archaeology in the Levant, 22-23 .Warminster 1978, pp· מאמרה האחרון 'Cult Symbols in Chalcolithic Palestine', Bolletino del Centre Camuno di Studi 63-82 .Preistorici, Vol. XIX (1982), pp הגיע לידי כשרשימה זו כבר היתה בדפוס. 12. תצלום ברור מאוד של השקע הובא במאמרה של קלייר אפשטיין, שם, לוח ν. 13. גם נקבים אלה הם מסוג הנקבים הכפולים, ולא נקבים פשוטים כפי שצוין בתיאור המקורי. ראה: פרו, Statuettes en' 'ivoire (לעיל, הערה 3), עמי 9. 14. אפשר גם שצלמיות אחדות היו נתלות בעזרת נקב או נקבים שבפסגת הראש. ראה פרו'Les ivoires' (לעיל, הערה 3), לוח LI1 (הצלמית העליונה); פרו, 'Statuettes en ivoire' (לעיל, הערה 3), לוח 111, עמי 13, ציור 3; והשווה גם פרו, 'The Excavations' (לעיל, הערה 3), עמי 173 ודיון שם, הערה 25. נקב אחד, שבור עתה, גם בראש צלמית האדם מכברי. ראה: ,M. w. Prausnitz .From Hunter to Farmer and Trader, Jerusalem 1970, pp 160-168, Pi. 3c. בקערת אבן שנתגלתה בכברי (אגף העתיקות 56-92), בשני צדי בסיס הטבעת, נקדחו נקבים כפולים, בשיטת הקידוח האלכסוני. אולי גם כאן שימשו הנקבים אמצעי לקביעת הקערה על כן, אם כי זהו מקרה יחיד מסוגו. אני מודה לדייר פראוסניץ על רשותו להזכיר את הקערה שטרם פורסמה. 15. על־פי צורתו היה חפץ נוסף מבין שנהבי באר־שבע עשוי לשמש כעיטור ראש. ראה פרו,'Statuettes en ivoire' (לעיל, הערה 3), עמי 14, ציור 7: וראה גם: אלון(לעיל, הערה 2); ב' מזר, 'עין גדיי, אנציקלופדיה לחפירות ארכיאולוגיות בארץ ישראל, ירושלים 1970, עמי 446; D. Ussishkin, 'The Ghassulian Temple in Ein 32 .Gedi', ΒΑ 34 (1971), p. הנוהג לפסל דמות נושאת חפץ על הראש, סל או לבנה, מוכר היטב מ'צלמיות היסודי. ראה: Richard S. Ellis, Foundation Deposits in Ancient Mesopotamia, New 1968 Haven and London 16. השאלה אם היו אלה צלמיות של אלים או צלמיות אדם — אולי דמויות של מתפללים או סוגדים לאל — חוזרת ומתעוררת גם לגבי מכלולים אחרים של פיסול קדום בארץ וברחבי המזרח הקדמון. מכל מקום, באשר לדמויות של מתפללים בצלמיות באר־שבע ראה פרו, 'Statuettes en ivoire' (לעיל, הערה 3), עמי 19 ; וכן עמירן ותדמור, הערה מס' 3 לעיל. קלייר אפשטיין(לעיל, הערה 11) רואה בכנים המפוסלים מן הגולן אלילי בית. אד ראה הערתה של פרחיה בק, בקדמוניות יד, 4-3 (תשמ"א), עמי 129, המפרשת אותם ככנים פולחניים או במזבחות. וראה גם רשימה ביבליוגרפית המובאת כאן. 17. פרו, 'The Excavations' (לעיל, הערה 3), לוח 22B; פרו, 'Statuettes en ivoire' (לעיל, הערה 3), עמי 11, ציור 1. 18. ראה לעיל, הערה 15. 19. פרו, ולדיריי (לעיל, הערה 2), במיוחד גלוסקמה מם' 173, עמי 35-34. 20. ראה: Ruth Amiran, 'More about the Chalcolithic Culture of Palestine and Tepe Yahya', IEJ 26 (1976), pp. 29 .157-162, PI 21. בר־אדון (לעיל, הערה 2), עמי 107-105.</page><page sequence="7">434 מרים תדמור A. Mallon, R. Koppel Si R. Naville, Teleilat :22. ראה Ghassul, Rome 1934, Frontispiece, Pis. 67-70 23. לכך יש דוגמאות רבות מאוד, ובהרכבים שונים. ראה פרו ולדיריי(לעיל, הערה 2) וכן במטמון ממדבר יהודה, לדוגמה בכתר, עמי 31-30. 24. ראש של םוס־יאוד מובא אצל פדו,'Statuettes en ivoire' (לעיל, הערה 3), עמי 12, ציור 2; וכן ראה הציפור וצלמית חומר שמביא פרו,'The Excavations" (לעיל, הערה 3), לוח 22, רצועה D. 25. בר־אדון(לעיל, הערה 2), עמי 32-30, 47, 48, 50, 51 ועוד. 26. ראה: ,'J. Garstang, 'Jericho: City and Necropolis Annals of Archaeology and Anthropology XIX (1932), p. 18, PI. XX; Kathleen M. Kenyon, Excavations at Jericho, I, London (1960), p. 125, Fig. 40:2, PI. VII:2; R. L. Cleveland, 'An Ivory Bull's Head from Ancient Jericho', BASOR 163 (1963), pp. 30-36, Figs. 1, 2; P. Bar-Adon, 'Another Ivory Bull's Head from Palestine', ibid. 165 (1962), pp. 46, 47; A. Ben-Tor, 'An Ivory Bull's Head from Ay', ibid. 208 (1972), pp. 24-29; J. A. Callaway, Ά Second Ivory Bull's Head ומעניין לציין, שכמו בראשי השנהב .from Ai', ibid. pp. 57-61 הכלקוליתיים וכן גם בראשי שנהב אלה הרבו האמנים לקדוח נקבים למטרות שונות.</page><page sequence="8">לוח פב 3-1. צלמית אשה משנהב לפני ניקוי 4. הצלמית אחרי ניקוי f Wh fu *t I ־ י* 6-5. ראש הצלמית משני צדדיו מרים תדמור - שתי צלמיות שנהב מן התקופה הכלקוליתית</page><page sequence="9">לוח פג 2-1. שבר צלמית ראש עטור קרניים משנהב 5-3. צלמיות שנהב מבאר צפד 6. צלמית שנהב מבאר מטר 7. צלמית עצם מבאר צפד. 8. צלמית שנהב מבאר צפד מרים תדמור - שתי צלמיות שנהב מן התקופה הכלקוליתית</page></plain_text>