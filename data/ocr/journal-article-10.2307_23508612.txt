<plain_text><page sequence="1">// לשאלת המבנה והסדר של פרקי באורי השמות" במורה נבוכים מאשה טרנר אוניברסיטת בר־אילן, ישראל The Structure of the Lexicographic Chapters in the Moreh Nevukhim MASHA TURNER Bar-I lan University, Israel The bulk of the first part of Maimonides' Guide for the Perplexed consists of lexicographic chapters, i.e., chapters devoted to a philosophical exegesis of Biblical terms (Guide 1:1-49, 61-70). The author's object in these chapters is to explain away any hint of anthropomorphism that might be implied by the Biblical text. We propose a theory which explains the specific choice of the fifty-four terms listed in the lexicographic chapters, the structure of the list, and the order of the terms within it. In Guide 1:46, Maimonides lists the divine attributes: existent, living, pos sessing knowledge and power, and active — a list common to those holding that God has positive attributes. It is our contention that the Biblical terms explicated in the lexicographic chapters can be classified into four groups: "existent" (chaps. 1-7); "living" (chaps. 8-43); "knowledge" (chaps. 44-48); and "power-action" (chaps. 65-70). Each group contains terms used to de scribe God and associated with one specific attribute. An attempt is made to explain and clarify the specific choice of terms in each group and their order within the group. It is noteworthy that Maimonides' treatment relies, at least technically, on the Kalam doctrine that God has positive attributes, although his own esoteric view denies the very possibility of predicating positive attributes of God. A possible explanation for this apparent contradiction is that the ex egetical portion of Guide of the Perplexed is not esoteric, being intended inter alia for the common people (Guide 1:35). ספר מורה נבוכים פותח בקביעה: "המאמר הזה ענינו הראשון לבאר עניני שמות שבאו בספרי הנבואה".' במשפט זה קובע הרמב"ם שאחת המטרות החשובות של ספר מורה (1) מובאה זו ושאר המובאות הן עפ"י תרגומו של שמואל אבן תיבון, במהדורת יהודה אכן שמואל, הוצאת מוסד הרב קוק, ירושליס. כט</page><page sequence="2">ל מאשה טרנר [ב] נבוכים הוא לפרש בטויים מקראיים ואכן רוב הפרקים של החלק הראשון של המורה מוקדשים ל"באור עניני השמות" שבמקרא.2 פרקי ,,באורי השמות" מהווים מעין "מילון פרשני" לשמות עצם, פעלים ותארים המצויים במקרא ומיוחסים גם לאל. מטרתו של הרמב"ם בפרקים אלה היא לבאר את הבטויים הנ"ל3 במגמה להרחיק מן האל כל דמוי גשמי. בדברים להלן ננסה להתחקות אחרי פשר רשימת השמות שלפנינו ולהבין את הקריטריונים לבחירת השמות השונים ואת הכללים הקובעים את הסדר ואת המבנה של הרשימה. לא הרבה עסקו בשאלה זו באופן מקיף וממצה. בין הפרשנים הקדמונים4 היו שנתנו את דעתם והעירו הערות מפוזרות לפשר מיקומם של ה"שמות" ברשימה, אך לא הוצעה כל שיטה מקיפה ויסודית להסבר הסדר של כל הרשימה. בין הפרשנים המודרנים נעשו אמנם נסיונות שונים להציע שיטה אחידה להסברת המבנה והסדר של רשימת השמות אולם גם שיטות אלה לוקות בחסר. אבן שמואל בהקדמה לפרושו,5 מאריך בהתייחסות לשאלה זו ומנסה להתוות קו של התפתחות רעיונית'פילוסופית לאורך ספר מורה נבוכים אלא שדבריו מאולצים במקצת. ליאו שטראוס בתחילת הקדמתו לתרגום האנגלי של ש. פינס למורה נבוכים,6 מנסה להציע ,,מבנה טקסטואלי" לספר. הוא מחלק את ספר מורה נבוכים לשני חלקים, לדעות ולמעשים. בחלוקה משנית הוא מחלק את הספר לשבעה פרקים ואותם שוב לשבעה תת'פרקים. אולם ניכרת אצלו מגמה של ,,יישור קצוות", כדי לשמר על ,,מבנה יפה". המבנה מוצג אמנם בבהירות אולם אין די הסברים לסדר הפנימי שלו. ,,פרקי באורי השמות", שהם מעניננו, מהווים אצלו ארבע תת קבוצות אולם אין הסבר למה דווקא נבחרו קבוצות אלה ומהו הקשר שבין קבוצה לקבוצה הסמוכה לה. שמעון ראבידוביץ, במאמרו ,,שאלת מבנהו של מורה נבוכים,"7 מציע שיטה מקיפה ויסודית המנסה לתת הסבר למבנהו של ספר מורה נבוכים, על שלשת חלקיו. את ,,פרקי באורי השמות" (ח'א פרקים א-מ'ט) הוא מחלק לשלש פרשות: 1. ,,פרשת הצלם" — פרשה העוסקת בנושא ה"צלם" ופעלי הראיה (ח'א פ'א-ס'ז). 2. ,,פרשת המנוחה והתנועה" — פרשה העוסקת בפעלי מנוחה ותנועה ואף בשמות עצם ותארים הקשורים לכך (ח'א פ'ח-פכ'ז). 3. ,,פרשת באורי ההפעלויות והאברים (ח'א פכ'ח-פמ'ט). הפרשה הראשונה מבארת את השמות: צלם, דמות (פ'א), אלוהים (פ'ב), תמונה (פ'ג), ראה, הבט, חזה (פ'ד), איש, אשה (פ'ו), ילד (פ'ז). הפרשה השניה מבארת את השמות: מקום (פ'ח), כסא (פ'ט), ירד, טלה (פ'י), ישיבה (פי'א), קימה (פי'ב), עמידה (פי'ג), אדם (פי'ד), נצב, יצב (פט'ו), צור (פט'ז), קרב, נגש, (2) ח'א פ'א-פמ'ט, פס'א-פ'ע. (3) לדעתו של הפרשן שם טוב, בן ר' יוסף (מורה נבוכים בהעתקת ר' שמואל אבן תיבון עם ארבעה פירושים, אפודי, שם טוב, ן' קרשקש, אברבנאל, ירושלים תש"ב) כל 0פר מורה נבוכים הוא ספר פרשני. בדברי הפתיחה לפרושו הוא כותב: „. .. והוא ספר כולל ביאור כל התורה כולה על דרף האמת." — דף ב' ע'א. (4) אפתי, שם טוב, קרשקש ואברבנאל (ראה הערה 1) וכן גרבוני, פלקירא וכספי. (נדפס ב"שלשה קדמוני מפרשי המורה',). לדבריהם נתייחס להלן במהלן־ הדברים. (5) אבן שמואל, ספר חו"נ לרמב"ם בהעמקת ר' שמואל אבן תיבון. בצירוף מבואות, הערות ומראי מקומות ומפרשת על תי יהתה אבן שמואל (ירושלים, תשי"ט) א, עמי LXXIV-LI. (6) 'L. Strauss, "How to Begin to Study the Guide of the Perplexed", Maimonides Guide.Guide of the Perplexed , trans. S. Pines, (University of Chicago Press' 1963) pp. XI-LVI. (7) שמעון ראבידוביץ, ,,שאלת מבנהו של מורה נבובים, תרביץ 6 (תרצ"ח) 333-285.</page><page sequence="3">[ג] לשאלת המבנה והסדר של ,,פרקי באורי השמות" במורה נבוכים לא נגע (פי'ח), מלא (פי'ט), רם, נשא (פ'כ), עבר (פכ'א), בא (פכ'ב), יצא, שיבה (פכ'ג), הלך (פכ'ד), שכך (פכ'ה). הפרשה השלישית מבארת את השמות: רגל (פכ'ח), עצב (פכ'ט), אכל (פיל), פנים (פל'ז), אחור (פל'ח), לב (פל'ט), רוח (פ'מ), נפש (פמ'א), חי (פמ'ב), כנף (פמ'ג), עין (פמ'ד), שמט (פמ'ה), שמע, ראיה (פמ'ח). ראבידוביץ בניתוח יסודי ומפורט מתחקה אחר הקשרים שבין ,,השמות" במטרה להבין את הרצף והסדר הפנימי של הרשימה אלא שהסבריו אינם מלאים ולפעמים מאולצים. מדבריו לא ברור מפני מה נבחרו דווקא פרשיות אלו, מהו הקשר בין פרשה לפרשה, ולפי מה נבחרו השמות בכל פרשה. ב"פרשה השלישית" (פב'ח-פמ'ט) לא ברור הקשר בין שמות ההתפעלות ושמות האברים וכן לא ברור כיצד משתבצת קבוצת "התחלות החיים" (פל'ט-פמ'ג) לתוך פרשה זו. ההסברים לסמיכות של השמות נשמעים מאולצים. לפעמים ניתן ההסבר בהתאם למונח המסמל, כמו הרצף של פנים (פל'ז), אחור (פל'ח) ועין (פמ'ד) שמע (פמ'ה), ולפעמים בהתאם למשמעות המסומלת כמו: עצב (פכ'ט) אכל (פ'ל) פנים (פח'ז), בשל הוראת הכעס המשותפת להם. לסכום: ראבידוביץ מאיר את עיננו לעובדה שאין לפנינו רשימה מקרית של מונחים מקראיים אלא רשימה מרוכזת סביב פרשות וענינים מסויימים. אולם, בנתוחו זה לא הצליח לתת הסבר מלא וקריטריונים ברורים לבחירת ,,השמות" לרשימה בח'א פ'א-פמ'ט למבנה ולסדר הפנימי שבה. פרק מיו שבחיא מהווה פרק מפתח בסוגיה זו ועיון בו יכול לשפך אור על דרך עריכת ,,פרקי באורי השמות" ולמלא במידת מה את החסר במאמרו של ראבידוביץ. פרק מיו המופיע לקראת סוף סוגית באור עניני השמות (ח'א פ'א-פמ'ט) מהווה מעין סכום לסוגיה זו ומתמקד בשאלה ,,מפני מה יוחסו לאל במקרא תאורים גשמיים". בתשובה לשאלה זו קובע הרמב"ם בפרק מ'ו כי מטרת התורה להורות על מציאותו של האל ועל שלמויותיו אך מאחר והשכל האנושי, ובמיוחד זה של איש ההמון, מוגבל, ואינו מסוגל להשיג את מהותו המופשטת של האל, נאלצה התורה לתארו בתאורים מגשימים, שלמויותיו של האל באות לבטוי על ידי תארים שונים השאולים מעולם המושגים של בני אדם: כי ,,דברה תורה כלשון בני אדם"8 אך לא כל מושג אנושי ראוי לשמש בדמוי לשלמויותיו של האל ולכן „מה שחשבו שיושג בו שלמות — יתארוהו בו ומה שהוא נראה החסרון לא יתארוהו בו. "9 בקביעת התארים אשר יוחסו לאל הולך הרמב"ם בעקבות המותכלימון כשהוא מונה את התארים:10 נמצא, חי, חכם (יודע)," יכול ופועל. הרמב"ם מוסיף ומעיר כי איש ההמון מתקשה אפילו בהבנה המופשטת של המושגים: נמצא, חי, חכם, יכול ופועל — כשהם מיוחסים לאל ולכן כדי להביע את הרעיון שהאל מצוי יש לשוות לו דמוי גשמי — כי אצל ההמונים אין מציאות שאינה גשמית.2, כדי להביע את הרעיון שהאל חי יש לתאר (8) ח'א פכ'ו, פל'ג, פמ'ו, פמ'ז — על פי ברכות לא ב, יבמות עא א, ועת. ראה גם: א. נוריאל, "דברה תורה כלשון בני־אדם,'' קבץ דת ושפה, תשמ"ב, עמי 103-97. (9) ח'א פמ'ז, סוף. (10) ח'א פמ'ו, התחלה. על תורת התארים בכלאם עיין בספרו של ה. וולפסון: H. A. Wolfson, The 112-235 ,43-52 .Philosophy.Philosophy of the Kalam (Harvard university Press, 1976) pp. (11) התאר חכם, במקור הערבי עאלנזא מתורגם על ידי קאפח, כיתע. תרגום הקרוב יותר לעניו ההשגה אשר מתפרשת על ידי דמויים של השגות חושים כמו ראיה ושמיעה. (12) ח'א פ'א פכ'ו.</page><page sequence="4">לב מאשה טרנר [ד] אותו כ,,בעל נפש" ולשוות לו דמויים של תנועה כי בדמיון ההמון כל מה שאינו מתנועע אינו חי. כדי לתאר את חכמתו (ידיעתו) של האל יש לייחס לו חושים כראיה ושמיעה, כי בדמיון איש ההמון כל השגה נתפסת כהשגה חושית, יכלתו של האל והיותו הסיבה להיוצרות כל הנמצאים בעולם מתוארים במקרא כפעולה או עשיה שבמגע. הרמב"ם ממשיך וקובע שהמקרא מרחיק לכת עוד יותר בכוון ההגשמה ומתאר את האל לא רק בפעולותיו כגון רואה או שומע אלא כבעל איברים ממש (טין, אזן, יד, רגל). הסיבה לכך — מדגיש הרמב"ם — היא כדי להדריך את ההמונים ולהעירם על מציאות האל ועל שלמויותיו.13 שלמויותיו.13 האברים המיוחסים לאל באים להורות על ,,פעולותיו". הפעולות באות להורות על ה"תארים" וה"תארים" — על השלמויות של האל. הרמב"ם עוד ימשיך ויפליג בקו זה של הפשטה בפרשה הבאה כשיעסוק בתורת התארים השליליים (ח'א פ"נ-פ"ע), שם יקבע הרמב"ם כי אין לתאר את האל בשום תואר. בת'א פל'ה, קובע הרמב"ם שבחינוך ההמונים יש להקפיד וללמדם כי האל איננו גשמי אך אין ללמדם ,,סתרי תורה", אשר נועדו ליחידים השלמים. באותו פרק קובע גם הרמב"ם שתורת התארים השליליים היא חלק מסתרי תורה. לאור כל זאת יש להניח כי הפרקים שלפנינו ,,פרקי באורי השמות" פ'א-פמ'ט, נועדו מו הסתם גם להמונים ולכן אין בהם התייחסות לתורת שלילת התארים, אלא רק ברמז ובהבלעה.«•1 יצויין שהרמב"ם, כדי להרחיק הגשמה מן האל עושה כאן אפילו שימוש עקיף בתורת התארים הכלאמית כפי שניווכח עוד להלן: את הקונספציה המועלית בח'א פמ'ו, אפשר לסכם בתרשים הבא: עצמות האל נמצא דמויי גשמות ויזואליים תארים: חי חכם משפיע נבואה באמצעות שכלים פעולות: תנועה השגה דבור עשיה בחושים 'ים איברים: (?)לב = נפש רגלים עין פה כפות־ אזן לש רגלים אף שפ (?)לב=שכל קול זרוע כפות־ אזן לשון אצבעות רגלים אף שפתים כף (13) ח'א פמ'ו, התחלה. (14) למשל בסוף פ'ט ופ'ב ואמצע פמ'ו "והנה נבאר כשנתחיל בהרחקת התארים, איך ישוב זה כולו לענין אחד והוא עצמו יתעלה לבד" וכן בסוף פמ'ז "ועל צד האמת אין תואר עצמי אמיתי ראוי לו מוסיף על עצמו כמו שיביא עליו המופת."</page><page sequence="5">[ה] לשאלת המבנה והסדר של ,,פרקי באורי השמות" במורה נבוכים לג בפרטו את הדמויים השונים המיוחסים לאל מזכיר הרמב"ם אם ענין הדבור המיוחס לאל, שמשמעו, העברת תכנים של נבואה מן האל אל האדם באמצעות השכלים הנפרדים. לא ברור לאיזה תואר מו התארים שיוחסו לאל ושהוזכרו לעיל שייך עניין הנבואה הבא מן האל. יש והרמב"ם מצמיד את ענין הנבואה לתואר חכם בהעירו, למשל, שהאל משיג חכמה ופועל כך ,,שיגיע עניינים ממנו לנביאים להגיעם אלינו", ויש שהוא מצמידו לתואר פועל, כשהוא מעיר שהפעולה והדבור — באים שניהם — ,,להורות על שפע השופע מאתו." אולם יתכן שהרמב"ם אינו משייך כלל את עניין הנבואה לאחד התארים שהוזכרו לעיל אלא רואה אותו כענין נפרד הנוסף על התארים, דבר שרמז עליו בתחילת הפרק: ... „חי, חכם, יכול, פועל ושאר מה שצריך שיאמינו במציאותו כאשר יתבאר אחר זה." על רקע ח'א פמ'ו ניכר שלהכנת ,,פרקי באור השמות" (ח'א פ'א-פמ'ט, פס'ה-פ'ע), השתמש הרמב"ם ברשימות ,,שמות" שהיו עמו, רשימות שהיו מקוטלגות בהתאם לתארי אל מוסכמים. וזאת באופן הבא: 1. בחטיבה הראשונה, פרקים א-ז, מצויים השמות המהווים דמויים ל־נמצא. 2. בחטיבה השניה, פרקים ח-מג, מצויים השמות המודם דמויים ל־חי. 3. בחטיבה השלישית, פרקים מד-מח, מצויים השמות המהווים דמויים ל־חכם. 4. בחטיבה הרביעית, פרקים סה-ע, מצויים השמות המהווים דמויים ל־יכול (היינו מנבא ו־פועל). מעיון ברשימות ה"שמות" ובפרקים הנספחים להן, ניכר שלפנינו חטיבות נפרדות בעלות זיקה ברורה לתארים: נמצא, חי, חכם יכול. עם זאת, כפי שניווכח עוד להלן ניכר שרשימות השמות שלפנינו אינן הרשימות המקוריות, ושברשימות המקוריות חלו שנויים של הוספה או השמטה של "שמות" ופרקים שונים, הכל בהתאם לצרכים ולאילוצים שעלו במהלך הכתיבה ועריכת הספר מורה נבוכים. כמו כן יצויין כי ארגון רשימות ה"שמות" המקראיים לפי סדר זיקתם לתארים הנזכרים הוא אמצעי טכני־חיצוני בלבד ואין לדברים משמעות מעבר לכך. כל פרק מ"פרקי באורי השמות,, מהווה יחידה עצמאית, טכנית ודידקטית, ובמהלך הפרשנות אין כל התייחסות לעניין תארי האל ואין כל רמז או אזכור שה"שמות" המתפרשים מהווים חלק מתבנית מסוימת הקשורה לתוארי האל. מטרתו של הרמב"ם בפרקים שלפנינו היא לתת פרוש פילוסופי לשמות המקראיים המייחסים דמוי גשמי לאל ומלאכה זו יש לבצע בסדר מסויים כל שהוא. ואשר לבחירת השמות הספציפיים בכל חטיבה וחטיבה. יצוין כי רב ,,השמות" שברשימותינו לקוחים מפרשיות שונות הקשורות ל"מעשה בראשית,, ו"מעשה מרכבה"«, כפי שיתברר להלן. הרמב"ם בהקדמותיו השונות6, מדגיש שמטרת הספר מורח נבוכים היא הבהרה ופרשנות ל"מעשה בראשית,, ו"מעשה מרכבה", וכן ,,לעניני נבואה". ,,פרקי באורי השמות", משמשים איפא, מצע פרשני, לברורים פילוסופיים שתכליתם היא הבנה נכונה של הנושאים הנ"ל. (15) השווה הערתו של רפרשן יוסף כספי בפרושו ,,משכיות כסף", פרק ח: "כל רשמות או רובם שבכאן במעשה בראשית ומעשה מרכבה". (שלשת מפרש' המורה, ,,משכיות כסף", עמי 23, ירושלים, תשכ"א). (16) פתיחה, עמי' גי: חיב הקדמה עמי יז, חיג הקדמה עמי א.</page><page sequence="6">לד מאשה טרנר [ו] ד. חטיבה ראשונה, גנרקים א-ז. רשימת ה"שמות" המהווים דמויים ל"נמצא" השמות המופיעים ברשימת החטיבה הראשונה,17 הם דמויי גשמות ויזואליים שבהם האל הוא האובייקט המושג (צלם, דמות פ"א, תמונה פ"ג) והאדם הוא הסוביקט המשיג. (ראה, הביט, חזה פ"ד). השמות צלם ודמות לקוחים מפרשה של ,,מעשה בראשית"8, והשמות תמונה והביט מ"תמונת ה' יביט",9' שהיא פרשה ,,נבואית".20 ניתן לשער שההתמודדות הפרשנית עם ,,ותמונת ה' יביט" גררה לרשימת ה"שמות" את ראה וחזה (פ"ד), הנאמרים על האל, בהקשר של נבואה. (מלכים א כב' יט: שמות כד' י, יא). פרקים א, ג, ד שבח'א, המפרשים את ה"שמות": צלם, דמות, תמונה, ראה, הביט, חזה — מהווים איפא את ה"גרעיך' לחטיבת הפרקים המתייחסת ל"נמצא". בהמשך הדברים נתחקה אחר הסיבות לשבוץ הפרקים ב, ה, ו, ז בחטיבה שלפנינו. פרק ב, הוכנס לחטיבה הראשונה אחרי פרק א, בשל השמוש שנעשה בו בפרוש לבטוי צלם שהובא בפ"א. הפרוש ,,השגה שכלית־אלוהית" שניתן לבטוי ,,בצלם אלוהים", מהווה בפרק זה את הראייה העיקרית בטענותיו של הרמב"ם, שהאדם, לפני חטאו באכילה מפרי עץ הדעת, זכה כבר בשלמות שכלית, ואולי לאחר החטא אבד משלמותו זו, ולא כפי שסוברים הטועים שאחרי החטא זכה אדה'ר ליתרון שכלי.,2 פרק ה' מהווה השלמה לבאורי השמות: ראה, הביט וחזה שבפ'ד. פ'ד קובע שהשמות הנ"ל הם שמות מושאלים והם הושאלו גם להשגת השכל וזוהי משמעותם הבלבדית כשהם אמורים לגבי השגת האל. פרק ה' סוטה מהכוון הפרשני ועובר לדיון בנושא טיבה ומהותה של השגת האל. הרמב"ם מבחין בין השגת אל שכלית טהורה ושלימה (נבואת משה), ובין השגת אל בלתי שלימה שיש בה משהו מן הגשמות (ההתגלות) ל"אצילי בני ישראל".22 הרמב"ם מצביע בהרחבה על הדרכים הנאותות להגיע להשגת אלוהים שכלית טהורה. הוא מדגיש את חשיבות ענין ההשתדלות, הזהירות, ההתקדמות האיטית וההדרגתית, וכן את החשיבות של רבוי ההכנות בתחום הלמוד וטהור המדות.23 פרקים ו, ז הם פרקים לקסיקוגרפיים24 המפרשים את איש, אשה ואת ילד. פרק ו' המפרש את איש, אשה23 יש (17) לפי המינוח של ש. ראבידוביץ ח'א פ'א-פ'ז היא "פרשת הצלם'' ולפי המינוח של ל. שטראוס "חטיבה זו מפרשת את שני הקטעים המגשימים ביותר שבמקרא". (היינו בראשית א, ובמדבר יב, ח). (18) בראשית א' בו, בז. (19) במדבר יב' ח. (20) לפי ההקדמה שלפני פ'ג בח'ב, ספר נזורה נבובים עוסק ב"מעשה בראשית'' ,,מעשה מרכבה'' וכן בעניני נבואה. (21) את פרק ב' אפשר לקטלג בקטגוריה של: ,,יהי הפרק כולל ענינים זרים שמאמינים בהם הפך האמת מפני שיתוף השמות'' פתיחה, עמי ז. להרחבת משמעות השם צלם וענין "חטאו של האדם ועונשו'' עיין ש. קליין־ברסלבי "פרוש הרמב''ם לספורים על אדם בפרשת בראשית''. חלק א, ב. (22) עיין שמות כד *-יא. במיוחד פסוקים י, יא', להרחבת הענין עיין שאול רגב, ,,ראיית אצילי בני ישראל," מחקרי ירושלים במחשבת ישראל, 4 (תשמ''ה) 302-281. (23) פרק זה הוא ראשון בסדרת הפרקים (ה, יז, לב, לג) העוסקים בנושא ,,דרכי למוד תורת האלוהות". פרקים אלה גם מהווים מעין תשובה לתלמיד ר' יוסף ב'ר יהודה, שלו הוקדש ספר חורה נבוכים, על ענין להיטותו המופרות בלימוד הדברים העיוניים. — ,,לרוב זריזותך על הדרישה. .. והייתי אומר אולי תשוקתו גדולה מהשגתו. .. כבר דבקתך הבהלה. .. לא סרתי לדחותך מזה ולצוותך לקחת את הדברים על הסדר" (פתיחה, הקדשה, עמי ג.) (24) למשמעות ,,פרקים לקסיקוגרפיים", ראה הערה 6 אצל שטראוס, עמי XXV-XXIV. (25) פרק זה שייך לקטגוריה של ,,הפרק ההוא מעורר על ענין מעניני שם משתתף, איני רוצה לגלות זכרון השם ההוא במקום ההוא" — פתיחה, עמי ז.</page><page sequence="7">[ז] לשאלת המבנה והסדר של "פרקי באורי השמות" במורה נבוכים לה בו הרחבה והשלמה לשם צלם שבפ'א (וכן לשם דמות), בהתאם להנחייתו של הרמב''ם בצוואתו המיוחדת ,,השב פרקיו זה על זה''.26 שהרי בבראשית א בו נאמר: ,,בצלם אלוהים ברא אותו זכר ונקבה ברא אותם"27 תקבלת אשר ניתן להסיק ממנה על הזהות: צלם אלוהים = זכר ונקבה. ו"זכר ונקבה" היא המשמעות הראשונית שמציע פ'ו לשמות איש, אשה (ניתן גם ללמד על הזהות שבין דמות ובין זכר ונקבה על פי התקבלת בבראשית ה א, ב.). השמות איש ו־אשה מופיעים לראשונה בבראשית ב בג, כד. נאמר שם: "ויאמר האדם זאת הפעם עצם מעצמי ובשר מבשרי לזאת יקרא אשה כי מאיש לקחה זאת על כן יעזב איש ... ודבק באשתו" הפרוש האיזוטרי שמציע הרמב"ם בפרק זה28 לשם אשה הוא: "ענין מוכן ומזומן להתחבר לענין אחר." פרוש שיקבל את השלמתו בח'א פי'ז בהתאם לכלל ,,השב פרקיו זה על זה". (פרק יז מצביע על הקשר שבין זכר ונקבה ובין צורה וחומר29 לאשוש פרושו זה מביא הרמב"ם כאסמכתא את הפסוק: ,,חמש יריעות תהיינה חוברות אשה אל אחותה".30 ההגד „אשה אל אחותה", המופיע פעמים רבות בפרשת ,,תרומה",3 מתקשר באסוציאציות רבות לעניננו. הפסוק לקוח מפרשה סמובה לפרשת ,,לבנת הספיר" שאליה התייחס הפרק הקודם שמו'נ (פ'ה). בפרשת ,,תרומה" מופיעה גם פעמים רבות המלה צלע במשמעות צד,32 משמעות שאותה מציע הרמב"ם33 בפרושו לבראשית ב, בא. כדי לישב שאלות שונות בקשר לבריאת אדם וחוה, וזאת בהסתמכו על בראשית רבא ח, א. הבטוי „אשה אל אחותה" מופיע גם פעמים רבות בחזון המרכבה.34 הרמב"ם, בפרשו בטוי זה באחד מ"פרקי המרכבה"33 שלו, רומז על הרעיון של צמידות החמר והעדר חלל ריק, רעיון התואם את התפישה האריסטוטלית.36 פרק ז מנסה להתמודד עם הפסוק: ,,ויחי אדם שלושים ומאת שנה ויולד בדמותו כצלמו ויקרא את שמו שת" (בראשית ה ג), שהרי לפי פסוק זה השמות צלם ו־־דנזות הם ענינים (26) ,,צואת זה המאמר" עמי ט. (27) בפסוק זה ובבראשית ה א, ב יש קושי בדבר אי העקביות בשמוש הלשוני של "אותו" ו"אותס". הרמב'ים, בעקבות בראשית רבא ח, א, מיישב קושי זה בח'ב, פיל, עמי ס'א' באומרו: "אדם וחוה נבראו כאחד מתאחדים גב לגב". באותו קטע בדברי הרמב"ם בולט גם הקשר בין איש, אטה — אדם, חוה — זכר זקנה. (28) על המשמעות האיזוטרית של השם איש יש רמזים בפרקים ז, יד. (29) להרחבת ענין בריאת האדם כזכר ונקבה ולענין הצורה והחמד, עיין בנתוח היסודי והמקיף של ש. קליין־ברסלבי, ,,פרוש הרמב"ם לסיפורים על אדם בפרשת בראשית", 166-150, 209-193. (30) שמות בו ג. (31) שמות כו ג, ה, ו. (32) שמות כה יב: בו כ, בו, כז. (33) ח'ב פיל עמי ס'א. (34) יחזקאל א ט, כ! ג יג. (35) ח'ג פ'ב עמי שע'ד. (פרקי מרכבה: ח'ג פרקים א-ז.). (36) ח'א פע'ב, התחלה. ראה גם משנה תורה היסה"ת פ'ג הל'י. ובנגוד לכך השווה עם תפישת המותכלימון שם, ח'א פע'ג, הקדמה שניה.</page><page sequence="8">לו מאשת טרנר [ח] צורניים המופיעים בהקשר של הולדת האב את בנו בדמותו כצלמו, היינו, בצורתו. ואילו לפי הפירוש שניתן בח'א פ'א יש להבין את צלם ו־דמות בהקשר של דמיון לאלוהים בהשגה שכלית. כדי ליישב קושי זה מפרש רמב"ם את השם ילד כשאחד הפרושים המוצעים לו הוא: ,,הוראה של דעות והשקפות." בהתאם לפירוש זה רק שת זכה שייאמר עליו שאדם הולידו ,,בדמותו ובצלמו'/ כי רק הוא מכל הבנים האחרים של אדם הגיע לשלמות האנושית השכלית, שלמות אשר ניתן לומר עליה שהיא כהיוולדות "בצלם'' ו"בדמות''.37 בפ'ז ממשיך הרמב''ם לפתח רעיון שכבר הועלה בפ'ב בדבר השוני שבין האדם השלם בשכלו שנברא ב"צלם אלוהים'' ובין אדם שאבד משלמותו השכלית ודומה לבהמה.38 ובאותו פרק מפליג הרמב''ם יותר בהבלטת שוני זה ומדבר מצד אחד על שלמות אנושית של "בצלם אלוהים'' ומצד שני על אדם שאינו איש39 אלא "בהמה על צורת איש ותבניתו'' שהוא גרוע אפילו מבהמה בהיותו מזיק ומרע. לסכום, פרקים א, ג, ד מהווים את ה,גרעין'' של חטיבת הפרקים העוסקת בדמויי גשמות ויזואליים ומתייחסת ל"נמצא'', ואילו פרקים ב, ה, ו, ז מהווים את ההשלמה לפרקים הנ''ל באופן שפרקים ב, ו, ז מתייחסים לבטוי צלם ופרק ה מתייחס לבטויים: ראה, הביט, וחזה. ,,פרקי ההשלמה'' עוסקים בבעיות פרשניות שונות, על רקע הפרושים שניתנו ב"פרקי הגרעין'', כשהמגמה הכללית היא להכשיר את הקורא בהבנת "שמות'' ו"משלים'' מקראיים שונים כדי לסייע לו בהבנת הסוגיות של "מעשה בראשית'' ו"מעשה מרכבה''. יצוין ש"פרקי ההשלמה'' מתמקדים בנושאים שונים וסוטים מהרצף של הרצאת הדברים כך שהקשר אשר בינם ובין הפרקים המהווים את רצף ההרצאה הוא לעתים קשר רופף בלבד. 2. חטיבה שניה, פרקים ח-מג4° רשימת ה"שמות" המהוים דמויים ל־"חי"ל־"חי" מבין כל הרשימות, רשימת ה"שמות'' של החטיבה השניה היא הארוכה ביותר — שלושים ושלושה שמות. רשימה זו כוללת בתוכה את רשימת "שמות ההתפעלות'' (פכ'ט-פל'ט), שהיא מעין תת־רשימה של ארבעה שמות המסתעפים ממנה. החטיבה השניה כוללת בתוכה את המרכיבים הבאים: 1. רשימת שמות פעלי תנועה, המתייחסים לתואר חי ומהווים את גרעין החטיבה: ירד, עלה (פ'י), ישיבה (פי'א), קימה (פי'ב), עמידה (פי'ג), נצב, יצב (פט'ו), קדב, נגש, נגע (פי'ח), מלא (פי'ט), רם, נשא (פ'כ), עבר (פכ'א), בא (פכ'ב), יציאה, שיבה (פכ'ג), הליכה (פכ'ד), שכן (פכ'ב). 2. רשימת שמות עצם המשלימים את פעלי התנועה הנ''ל: מקום (פ'ח), כסא (פ'ט), אדם (פי'ד), צור (פט'ז). (37) למשמעות לידתו של שת ובניו האחרים של אדם, עיין ש. קליין־ברסלבי, ,,פרוש הרמב"ם לספורים על אדם בפרשת בראשית'/ עמי 279-267. (38) ח'א פ'ב דף יז-ע'ב. (39) כאן יש רמז ברור לשוני הערכי שבין אדם ואיש. ענין שיתבהר בדיוננו בפי'ד. (40) לפי חלוקת הפרקים והמינוח של ראבידוביץ, פרקים ח-מג, מכסים אצלו את ,,הפרשה השניה" — פרשת המנוחה והתנועה (פח-פכ'ז וחלק מן הפרשה השלישית — פרשת באורי ההתפעלות והאברים (פכ'ח-פמ'ח) ואילו לפי המינוח של שטראוס, פרקים אלה מכסים כשלש יחידות: 1. מונחים של מקום, תנועה ואברי תנועה, פרקים ח-כח; 2. מונחים של כעס אכילה במשמעות של עבודה זרה או חכמה אנושית פרקים כט-לו. 3. מונחי אברים ופעולות בעלי חיים. פרקים לז-מט.</page><page sequence="9">[ט] לשאלת המבנה והסדר של "פרקי באורי השמות" במורה נבונים לז 3. רשימת שמות אברי תנועה המתייחסים לתואר חי:'4 רגל (פכ'ח), כנף (פמ'ג). 4. רשימת שמות מושגים (ואברים) המייחסים ל,,בעל נפש" שאף הוא ממאפייני החי: לב (פליט), רוח (פימ), נפש (פמ'א), חי (פמ'ב). 5. רשימת שמות התפעלות המתייחסים באופן עקיף לחי: עצב (פכ'ט), אכל (פ'ל), פנים (פל'ז), אחור (פל'ח). 6. פרקים בעלי הערות פילוסופיות כלליות המהווים סכומים, הקדמות והשלמות ל"פרקי באורי השמות" (פרקים יז, בו, בז, לא-לו). 1. כפי שהוסבר בח'א פכ'ו וביתר פרוט בח'א פמ'ו, המקרא מתאר את האל כבעל תנועה כדי להביא לידיעת בני-אדם ובמיוחד להמונים שביניהם, שהאל הוא חי ושענין זה הוא חלק משלמותו. בסוף פכ'ו מובאת רשימה של שמות פעלי תנועה, רשימה הדומה מאד לרשימת הפעלים המהוים את "גרעין" החטיבה השניה וההבדלים שבין שתי הרשימות הם כנראה כתוצאה מאלוצים פרשניים ודידקטיים שונים.42 ניתן למשל לשער שהשם ירד היה הראשון ברשימה המקורית, בשל חשיבותו על רקע העובדה שהמקרא מתאר את האל כמי שמושבו בשמים. הראיה לכך שירד היה בראש הרשימה המקורית היא העובדה שירד פותח את שתי הרשימות שלפנינו וכן את המובאה של פרוש אונקלוס בחיא פכ'ז. הדמיון בין שתי הרשימות מחזק את הרעיון שהועלה קודם לכן בדבר קיומה של ,,רשימה" מקורית של ,,פעלי תנועה" שבה השתמש הרמב"ם, בכתיבת ספרו. 2. השמות מקום, כסא, אדם וצור משלימים את רשימת שמות הפעלים בעלי הזיקה לחי. ומאחר והמגמה הכללית של ,,פרקי באור השמות" היא לפרש את המקראות המגשימים את האל, מן הראוי להתמודד גם עם בטויי שמות עצם אשר לפיהם מצטייר האל, כביכול, כבעל ממדים גשמיים. השם ,,מקום" (פיח) בהתייחסות לאל, מהווה בטוי בעייתי כזה. הרמב"ם פתח את החטיבה השניה בבאור השם מקום (פ'ח) אולי בשל ההגדרות אחרי הפעלים הראשונים וירד ויעל, בפסוק: ,,ויעל מעליו אלוהים במקום אשר דבר אתו" (בראשית לה יג). או אולי בשל היותו מצוי בפסוקים: „ ... הנה מקום אתי ונצבת על הצור" (שמות לג כא) „ ... ברוך כבוד ה' ממקומו" (יחזקאל ג יב), הבאים בפרשיות ,,נקרת הצור" ו"מעשה מרכבה" — פרשיות מרכזיות בהגותו ובפרשנותו של הרמב"ם.» הרמב"ם.» כמו כן אפשר לראות בשם מקום מעין מעבר נאות בין החטיבה הראשונה והעוסקת בתאורים גשמיים סטטיים לחטיבה השניה העוסקת בתאורים גשמיים דינמיים. השם ,,כסא" (פיט) הקרוב בענינו לשם ,,מקום", הוכנס מן הסתם לרשימת השמות בשל הופעתו בפרקי ,,מעשה מרכבה" (יחזקאל א כו, י א). על ,,מעשה מרכבה" אומר הרמב"ם בהקדמתו לחלק השלישי של מורה נבוכים, ,,שהוא יחד שהכל תלוי בו ועמוד שהכל נשען עליו",44 ואכן פרקים רבים מרשימותינו מוקדשים לביאורי שמות מרכבה כהכנה לפרשנות האיזוטרית ל"מעשה מרכבה" בח'ג פא-פז. אשה אל אחותה ח'א פ'ו, מקום (41) ראה ח'א פמ'ו. (42) ההבדל שבין שתי הרשימות הוא בשוני של סדר השמות שביניהן, וכן בעובדה שהשם סבב המופיע ברשימה ששבסוף בו אינו מופיע כלל ברשימת השמות התבארים בחורה נבוכים. הסיבה לכך נעוצה אולי בעובדה שהשם סבב מופיע בתאורי המרכבה בהוראה שלילית, „לא יסבו בלכתן" (יחזקאל א. ט, יב! י. יא, סז), ולכן אין צורך לפרשו. (43) עיין ח'א פנ'ד ת'ג פ'א-פ'ז. עיין לעיל הערות 16, 20. (44) ח'ג, הקדמה, סוף.</page><page sequence="10">לח מאשה טרנר [י] פ'ח, אדם פי'ד, הליכה פכ'ד, רגל פכ'ח, פנים פל'ז, רוח פ'מ, חי פמ'ב, כנף פמ'ג, עין פמ'ד, שמע פמ'ה. השם כסא במיוחס לאל, מופיע גם בחזון ההקדשה של ישעיה,45 ומנבואה זו הוכנסו כנראה גם השמות נגע (פי'ח), מלא (פי'ט), רם ונשא (פ'כ) לרשימה. הכנסת השם כסא לרשימת השמות, אחרי מקום גררה את השם ישיבה (פי'א) למקום זה ולאחריו את השמות הנגדיים לישיבה — קימה (פייב), עמידה (פי'ג(, ונצב (פט'ו). השם אדם (פי'ד) הובא לרשימת השמות מן הסתם בשל: " ... ועל דמות הכסא דמות כמראה אדם עליו מלמעלה (יחזקאל א כו). השם אדם שכיח בתאור "מעשה המרכבה'' (שם א ה, ח, י, כו). הפרק הוכנס לפני נצב (פט'ו) אולי בשל הפסוק מתהילים לט ו: "אך כל הבל, כל אדם נצב סלה". פרק יד גם רומז על השוני שבין איש ובין אדם, שאיש משמעו איש המעלה ואדם, האדם הפשוט וההמוני.46וההמוני.46 השם צור (פט'ז) הוא המשך טבעי לפרק טו (נצב) העוסק בין השאר בפרושו של ההגד: ,,ונצבת על הצור" (שמות לג כא). כבר הוזכר לעיל, בהערה לשם מקום (פ'ח) שפרשת ,נקרת הצור" היא אחת הפרשיות המרכזיות בהגותו של הרמב"ם.הרמב"ם. 3. אחרי באור שמות ,,פעלי התנועה" (פ'ח-פ כ'ז) עובר הרמב"ם לבאור ,,אברי התנועה", וזאת בהתאם להתוויה שבפמ'ו. רמב"ם מבאר את השמות רגל (פכ'ח) וכנף47 (פמ'ג), אלא שבאור השם כנף נדחה חמשה עשר פרקים לאחר באור השם רגל מסיבה שאולי תובהר להלן. בין שאר הפרושים שמציע הרמב"ם לשמות רגל וכנף, מובא לגביהם גם פרוש מטפורי־פילוסופי, וביחוד כאשר שמות אלה מיוחסים לאל. השם רגל מתפרש כ־סיבה והשם כנף כ־סחר. אף על פי שבפרק מ'ג נאמר שהשם כנף הושאל לבורא ולמלשכים בפרק מ'ט נקבע באופן חד משמעי: ,,ולא יחסו זה השלמות המדומה, ר"ל,ר"ל,ר"ל, תנועת העופפות להשם בשום פנים." ענין זה מוסבר בכך שכל השאלה הנלקחת מבעל חיים בלתי מדבר, נחות מאדם, נאמרת אך ורק על מציאות שהיא למטה ממציאות האל. באותו פרק גם מתפרש שהמלאכים הם השכלים הנפרדים מחומר. נראה מפרקים מ'ג ומ'ט שמטרתם להכין את הרקע להבנת הפרוש ל"כנפי החיות" ו"כנפי הכרובים" מהזונות המרכבה שביחזקאל.48 יצויין שבפרשנותו מדגיש הרמב"ם שב"חזון המרכבה" תוארה ה"מרכבה" ולא ה"רוכב",49 ושיש להפריד הפרדה גמורה בין מה שנאמר על האל ובין מה שנאמר על המלאכים או על השכלים הנפרדים. הערה זו אולי מסבירה את סיבת הרחקת הפרק המפרש את כנף (פמ'ג) מזה המפרש את רגל (פכ'ח) ולקביעתו כפרק הסופי בחטיבת הפרקים התייחסים לחי. (45) ישעיה ו א. (46) השווה ח'א פ'ב סוף, פ'ו, פ'ז. פרק יד משלים את הרעיון שהובא בפרק ב' בדבר נפילתו של האדם לאחר החסא ושקיעתו במפורסמות. השם אדם מקבל עכשיו מימדים אחרים והמסר שהובע בפרק ב' נעשה מסר קיומי כלל אנושי. (47) ראבידוביץ ושסראוס שבצו את רגל (פכ'ח) באופנים שונים. ראבידוביץ מנתק את תל מן הפרשה השניה ,,פרשת התנועה והמנוחה" — ומשבץ אותו בתחילת הפרשה השלישית — ,,פרשת ההתפעלויות והאברים" — יחד עם כנף (פמ'ג) אלא שההפרדה בין רגל ל"עניני תנועה" היא מלאכותית ונמוקיו לסמיכות שבין רגל ושמות — ה"התפעלויות" אינם משכנעים. לפי החלוקה של שטראוס משובץ רגל (פכ'ח) בקבוצת עניני התנועה (פח-פכח ואילו כנף (פמ'ג) משובץ בקבוצה נפרדת (פל'ז-פמ'ט) שהוא קורא לה ,,מונחים אברים ופעולות בעלי חיים," כנראה בשל השם כנף. לשיטתנו השמות וגל וכנף הינם באותה קבוצה, קבוצת אברי התנועה המתייחסת לתואר חי (עמי 17). (48) ח'ג פרקים א, ב. (49) ח'ג פרקים ה, ז.</page><page sequence="11">[יא] לשאלת המבנה והסדר של "פרקי באורי השמות" במורה נבוכים לט 4. בפמ'ו נאמר שכדי לתת בטוי לשלמות האל שהוא חי, תאר אותו המקרא הן כ"בעל תנועה'' והן כ,,בעל נפש". ואכן ה,,שמות" בפרקים ח-כח שבתחילת החטיבה השניה מייצגים את דמויי התנועה ואילו ה"שמות" שלאחר מכן בפרקים כט-מב מייצגים באופנים שונים את ענין ,בעל נפש'. השמות לב (פל'ט), רוח (פ'מ), נפש (פמ'א), וחי (פמ'ב), הבאים בסוף הרשימה מייצגים את ,בעל נפש' שהרי זיקתם לתואר חי ישירה וברורה. דבר זה מתברר מעל כל ספק כשענין החיוניות מודגש בפרשנות המפורטת לגבי כל אחד מן השמות הנ"ל.5° יצוין שהשמות לב, רוח, נפש וחי משמשים מעבר נאות בין החטיבה השניה המתייחסת לחי ובין השלישית המתייחסת לחכם. השם לב נושא את שתי המשמעויות. השם לב כשם משותף מתפרש פעמיים, פעם בפל'ט ופעם בפמ'ו. בפל'ט משמעותו הראשונה היא ,,אשר בו מוצא חיות כל בעל לב", ורק לאחר מכן נאמר: ,,והוא גם שם המחשבה. ואילו בפמ'ו הוא מתפרש קודם כ"שם השכל" ורק אחר כך כ"מוצא חיי החי". בפמ'ו אין זיקה ברורה בין השם לב לאחד מתארי האל (חי או חכם). מצד אחד מסתמנת זיקה בין לב לבעל נפש הינו, חי, מצד שני מדובר על העברה ,,מלב אל לב" ממשמעות של מקור חכמה. גם השמות רוח, נפש, וחי מתפרשים בפרקי הפרשנות, במשמעות של חכמה, אך פרוש זה הוא משני לפרוש ה"חיוניות". 5. רשימת שמות ההתפעלות עצב (פכ'ט), אכל (פ'ל), פנים (פל'ז), ואחור (פל'ח), היא הסתעפות עקיפה מן השם לב (פל'ט), כפי שניוכח להלן, ולכן הובאה כתת־רשימה ושובצה לפני לב. בפמ'ו, הוזכר השם לב כאחד השמות החשובים והודגש גם שמבין כל האברים הפנימיים הוא האבר היחידי שנעשה בו שמוש כהשאלה לתאור האל. "ולא הושאל לו מן האברים הפנימיים כי אם הלב". בנסיון לפרש את השם לב כשם המיוחס לאל, מגיע הרמב"ם לאחד הפסוקים הבעיתיים שבמקרא: ,,וינחם ה' כי עשה את האדם בארץ, ויתעצב אל לבו".'5 ההגד ,,ויתעצב אל לבו", על שני מרכיביו מעורר הן את „בעית ההתפעלות" המיוחסת לאל במקרא (,,ויתעצב"), והן את בעית ההגשמה (,,לבו"). ומאחר, ולפי נרמב"ם יש ללמד ולפרסם גם בהמון את ענין שלילת ההגשמה ושלילת ההתפעלות, 52 מנסה הרמב"ם להתמודד עם ,,ויתעצב על לבו",53 דבר הגורר אחריו עסוק ממושך בנושא ,,ההתפעלות".4® לנושא ה"התפעלות" מקדיש הרמב"ם עשרה פרקים. חלקם עוסק בפרשנות ל,תשמות משותפים"55 וחלקם בדיון תיאורטי המשמש רקע לפרשנות זו.56 את השבוץ של נושא ההתפעלות אל תוך חטיבת החי ניתן להבין על רקע קשר אסוציאטיבי היינו בשל החוליה ,,ויתעצב על לבו" או על רקע מהותי שבין ,,בעל התפעלות" ו"בעל נפש" ובין חי. הדיון בשם אכל הובא מן הסתם בשל הפסוק „כי ה' אלוהיך אש אוכלה היא אל קנא",57 המעלה את בעית ההתפעלות. השם אכל מתפרש בשני כוונים מנוגדים. מחד כבטוי המצביע על אבדן וכליה ומאידך כביטוי המצביע על גידול ותקינות.58 בהתאם לכך כשאכל אמור (50) בפרקים לט-מב. (51) בראשית ו ו. (52) ח'א פל'ה, פנ'ה. (53) ח'א פכ'ם. (54) ח'א פכ'ט-־פל'ח. (55) ח'א פכים, פיל, פליז, פל'ח. (56) ח'א פל'א-פל'ו. (57) דב' ד כד. (58) ח'א פיל.</page><page sequence="12">מ מאשה טרנר [יב] לגבי האל,''5 הוא מתפרש כהשמדת חוטאים, אך כפעולה המנוטרלת מרגש התפעלות: וכשאכל אמור לגבי בנייאדם, הדברים מתפרשים כקנית חכמה ודעת. ניתן להעלות סברות שונות בענין בחירתם ומיקומם של השמות פנים ואחור. פנים ואחור הם שמות הלקוחים מפרשת ,,נקרת הצור",60 פרשה מרכזית בהגותו של הרמב"ם, הזוכה להערות פרשניות רבות בפרקי באורי השמות. השם פנים מתפרש גם כ"התפעלות". השמות פנים ואחור מייצגים גם אברי גוף. אמנם, אין אלה אברי תנועה ממש אך מאחר שהם מורים על כוון יש מהם אולי זכר לתנועה ובתור שכאלה הם מזכירים את חי. 6. חלק ניכר מבין פרקי החטיבה השניה אינו עוסק מפרשנות של "שמות" אלא מביא הערות דידקטיות ופילוסופיות שונות המתקשרות בצורה זו או אחרת עם פרקי הפרשנות שבינם הן מובאות.61 בפרקים אלה אפשר לעקוב אחרי צירים עניניים מסויימים העוברים לאורך הפרקים. צירים אלה עוסקים בנושאים שונים, כשהמידע אודותם נבנה ומתפתח במהל קריאת מורה נבוכים. הציר העניני המרכזי עוסק בהנחיות ובעצות בנושא הלמודים האלוהיים (מטפיזיקה). הקורא מוזהר לגשת לחומר לימודי האלוהות רק לאחר הכנות רבות וממושכות בלמודים העיוניים ובטפוח האופי המוסרי ואז לעסק בלמודים אלה באפן הדרגתי ואטי.62 הקורא לומד לדעת שיש גבול לשכל האנושי, ובאילו תחומים ניתן לקבל ידע ודאי ובאילו תחומים ניתן לקבל ידע ודאי ובאילו תחומים הדבר איננו ניתן. אילו אמיתות יש לקבל כמוכחות ־ובאילו יש להטיל ספק.«6 הקורא נדרש להבחין בין ההמונים ובין החכמים השלמים וכן לדעת איזה למודים יש למנוע מן ההמונים, ומדוע.64 ציר עניני אחר הוא נושא התרגומים הארמיים.^6 הרמב"ם רואה את עצמו כתלמידם של המתרגמים הארמיים, אונקלוס, ויונתן בן עוזיאל, וכמוהם אף הוא מנסה להרחיק כל הגשמה מן האל. אע"פ שמגמתם של המתרגמים ושל הרמב"ם זהה, יש להם הצעות פרשניות שונות לפתרון בעיות של בטויים מקראיים מגשימים. מדי פעם, בפרקים הפרשניים של מורה נבוכים, מביא הרמב''ם, דוגמאות מתרגומיהם ופרושיהם כהצעות אלטרנאטיביות לפרושים שהוא מציע. ציר עניני אחר הוא נושא ,,החומר והצורה",66 שבפילוסופיה האריסטוטלית. במהלך הפרקים, מביא הרמב"ם ,,פתרי מידע" שונים, ההולכים ומצטברים לכלל שיטה, המשמשת רקע לפרשנות של הרמב"ם למקרא. 3. חטיבה שלישית, פרקים מד-מח. רשימת ה"שמות'/ המהווים דמויים ל"חכם". לחטיבה השלישית שלושה מרכיבים: 1. באורי ,,שמות" של הרמב"ם: עין (פמ'ד), שמע(פמ'ה). 2. פרקי רקע והשלמה: פמ'ו, פמ'ז. 3. באורי ,,שמות" של אונקלוס: שמע, ראיה (פמ'ח). (59) אבל בח'א פכ'ו נאמר על האל ש,,לא תואר באכילה ולא בשתיה" האכל שמביא הרמב"ם בפיל הוא בהקשר של „אש אוכלה הוא אל קנא." (60) שמות לג יב-כג. (61) ח'א פ'ה, פי'ז, פכ'ו-פכז, פל'א-פל'ו. (62) ח'א פ'ד, פי'ז, פל'ב-פל'ג. (63) ח'א פל'א-פל'ב. (64) ת'א פי'ז, פל'א, פל'ג-פל'ה. (65) ת'א פכ'ב-כה, פכ'ו-כח, פל'ה-לו. (66) ח'א פ'ה, פי'ז, פכ'ח.</page><page sequence="13">[יג] לשאלת המבנה והסדר של "פרקי באורי השמות" במורה נבוכים מא לפי פמ'ו, מאתר וההמונים אינם מסוגלים לתאר לעצמם השגה שבלית שאינה חושנית, אפילו האל תואר במקרא כ,,משיג כחושים'/ וזאת כדי להורות על השגתו השכלית. בחטיבה זו מבאר הרמב"ם, שני שמות בלבד, עין (פמ'ד) ושמע (פמ'ה). לחזוק דבריו מביא הרמב''ם גם את פרשנותו של אונקלוס לשמות אלה.'6 כשהוא מתחקה, תוך כדי כך אחרי דרכי הפרשנות. פרק מ'ז מנסה להשיב על השאלה, מפני מה הושאלו לאל חושים מסויימים ולא אחרים. הפרק מונה שלושה חושים שבהם תואר האל: ראיה, שמיעה וריח, ומנמק זאת בקביעה שהאל מתואר במקרא רק בדמוי שההמון רואה אותו כיתרון ולא לחסרון68 ומאחר וחושי הטעם והמשוש חייבים מגע של גוף בגוף, אפילו ההמון רואה בכך הגשמה גסה שאין בה כדי לתאר את האל.69 פרק מ'ו מעלה את שאלת העדר השם ריח או אף ברשימת השמות המושאלים לחכם, ומנסה להשיב לכך במלים: ,,ולזה תמצא לשון העברי תעשה השגת חוש אחד במקום השגת חוש אחר, אמר ,ראו דבר ה' ' כמו ,שמעו דבר ה' ', כי המכוון השיגו ענין דברו. כן ,ראה ריח בני' כאילו אמר ,הריח ריח בני/ כי המכוון השגת ריחו. .."7° 4. חטיבה רביעית, פרקים ס'ה-ע'. רשימת השמות המהוים דמויים ל"יכול".ל"יכול". באורי שמות הדבור והמעשה המיוחסים לאל הם השמות נמושאלים לתארים מנבא ופועל, הנגזרים מן התואר יכול. מעניין לציין שבאורי שמות אלה נדחו והובאו רק אחרי הדיון בפרשת התארים'7 ובפרשת השמות המפורשים של האל.72 על רקע ח'א פל'ה ניתן להבין את הסיבה לדחיה זו. לפי פל'ה, יש ללמד את ההמונים את ענין הרחקת הגשמות וההתפעלות מן האל, אך אין ללמד אותם ,,סתרי תורה". לימוד ,,סתרי תורה" נועד רק ל"יחידים" ה"שלמים" והוא כולל את הנושאים: תארי האל, בריאה, השגחה, נבואה ומשמעות שמות האל. איש ההמון אינו מתקשה לייחס לאל דבור או מעשה מאחר שפעולות אלה אינן מחייבות הגשמת האל לפי מושגי ההמון.73 כמו כן קיים המושג "הקול הנברא" כאלטרנאטיבה לדיבור המגשים.74 מסיבה זו, כנראה, לא כלל הרמב"ם את שמות הדבור והמעשה בתוך פרקי באורי השמות שבתחילת מורה נבוכים.75 באורי שמות הדבור והמעשה נדחו לאחר העיסוק בבעית התארים, מאחר שהם נועדו ליחידים — השלמים בלבד, אשר יתקשו בהבנת דמויי הדבור והמעשה לאחר שיתברר להם ענין שלילת תארי האל'7 ויזדקקו לפרוש פילוסופי להבנת דמויים אלה. הרמב"ם מבהיר זאת מיד בתחילת (67) ח'א פמ'ח. (68) ח'א פניו, פמ'ו.פמ'ו. (69) ח'א פמ'ז. (70) מן ההערות הנ"ל ניתן להסיק על דרך כתיבת ועריכת הספר מורה נבוכים. היינו שפרק מיו, נכתב לאחר פרקים מ'ד, מ'ה ומ'ז. עובדה זו מחוקת את ההשערה שבזמן כתיבת ועריכת הספר היו לפני הרמב"ם רשימות קבועות וסגורות של "שמות משותפים". (71) ח'א פ'נ-פ'ס. (72) ח'א פס'א-פס'ד.פס'א-פס'ד. (73) השווה, ח'א פמ'ז. (74) ח'א פכ'א עיין גם ח. קרייסל, ,,קול ה', בפרשנות הפילוסופית של ימי הכינים," דעת, גליון 16 (תשמ"ו) 38-29. (75) ח'א פ'א-פמ'ט.</page><page sequence="14">מב מאשה טרנר [יד] פס'ח, פרק הפותח את ה"חטיבה הרביעית": "איני רואה אותך, אחר הגיען לזאת המדרגה ואמתך שהוא יתעלה נמצא במציאות ואחד לא באחדות, צריך שיבואר לך הרחקת תאר הדבור ממנו". החטיבה הרביעית מורכבת מפרקי באורי שמות דבור ומעשה (פס'ה-פס'ז, פ'ע), ומפרקים פילוסופיים (פס'ח-פס'ט), המשמשים רקע לבאור השם רכב (פ'ע). פס'ה מפרש את השמות דבור ואמירה אך פס'ו המפרש את מעשה, מכתב, ואצבע, ופס'ז המפרש את וישבת, וינח, ותפש, נוטים בעצם לטשטש את הבדלי המשמעות בין דמויי הדבור והמעשה, דבר התואם את המגמה הפרשנית הכללית של הרמב"ם.76 השם רכב המתפרש בפ'ע (,,רוכב שמים", ,,רוכב ערבות") נדחה לאחר הפרקים הפילוסופיים ס'ח וס'ט, כי רק לאחר הבנת ענין הסיבה הפועלת, הצורנית והתכליתית ניתן להבין את פרוש רכב במשמעות ,,מסבב הגלגל המקיף ומניע ביכלתו וברצונו".77 שהרי בפעולת הסבוב קיימת הסיבה הפועלת, הצורנית (התמדת התנועה הסיבובית) והתכליתית (בחפצו) ורק לאחר הבנת האימרה הפילוסופית שהאל הוא ,,השכל המשכיל והמושכל",78 ניתן להבין את המהות האלוהית כסיבה פועלת, צורנית ותכליתית, כמהות עומדת ומתמידה, המצויה תמיד בפעל ושאין בה דבר מן המציאות בכח. לסיכום, רוב חלקו של מורה נבוכים79 מוקדש לביאור חמשים וארבעה ,,שמות" מקראיים שונים המיוחסים לאל, במגמה להרחיק מן האל כל הגשמה, התפעלות או מורכבות. בין שמות אלה יש ייצוג רב לשמות הלקוחים מפרשות ,,מעשה בראשית", ,,מעשה מרכבה", ,,נקרת הצור" ודומיהן. עם זאת מדגיש הרמב"ם, שעל הקורא להיות ,,קורא פעיל", היינו, עליו להתאמץ לבאר גם שמות וענינים שלא הובאו במפורש, על ידי העברה והתאמת ידע שקנה בפרקי באורי השמות למקומות אחרים במקרא.80 סדר הבאת ה"שמות", נקבע בהתאם לזיקתם לתארים האלוהיים: מצוי, חי, חכס ויכול. אולם סדר זה הוא טכני בלבד מאחר שבמהלך פרקים פרשניים אלה, אין כל התייחסות לעניין התארים. יתר על כן, במהלך הצגת הדברים נרמזת'8 ואפילו נאמרת במפורש,82 שלילה גמורה של תארי האל. (או אולי, במחשבה שניה, מסגרת מבנית זו של תארי האל באה לרמז כי "פרקי באורי השמות',, עיקר ענינם הוא נושא האלוהות).83 בין פרקי באורי השמות מצויות גם הערות שונות לדרכם הפרשנית של אונקלוס ויונתן בן עוזיאל וזאת במגמה לתת סימוכין לפרשנותו של הרמב"ם. כמו כן משובצים בהם פרקים פילוסופיים שונים המשמשים רקע חיוני להבנת הפרקים הבאוריים והשלמה להם. פרקי באורי השמות ב"מורה נבוכים" מהוים, איפא, רקמה ספרותית אורגנית של הערות פרשניות ופילוסופיות, שמטרתה היא הרחקת כל הגשמה מן האל במקרא. (76) מגמה הבולטת גם בפמ'ו. (77) ח'א פס'ט. (78) ח'א פס'ח. (79) ח'א פ'א-פ'ע. (80) ח'א פיח. (81) ח'א פיס, פ'כ, פל'ה, פמו-מז. (82) ח'א פ'נ-פ'ס. (83) אפשר לראות את החלק הראשון של מדרה נבוכים כתשובה לשתי בקשותיו של ר' יוסף ב'ר יהודה (פתיחה). באופן שפרקים א-ע, משיבים על השאלה הראשונה, היינו — באור דברים מן הענינים האלוהיים — ופרקים ע'א-ע'ו, משיבים על השאלה השניה, היינו — כוונת "המדברים". (עיין ראבידוביץ, שאלת מבנהו של נזו'נ, עמי 4, 27. ראייה זו מדגישה את הרעיון ש"פרקי באורי השמות'' עיקר ענינם הוא הדיון בנושא האלוהות.</page></plain_text>