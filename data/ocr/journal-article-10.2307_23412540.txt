<plain_text><page sequence="1">אוטופיה ומציאות במחשבה המקראית בנימין אופנוזיימר אוניברסיטת תל אביב השדה הסמנטי הנרחב של אוטופיה מחייבני להבהיר בראשית דברי את המשמעות בה אשתמש במושג זה בהמשך דברי ולשרטט את גישתי העקרונית על זיקת הגומלין בין אוטופיה ובין מציאות-בעיה שהרבו לדון בה בספרות הפילוסופית והסוציולוגית של הדור האחרון. לדוגמא, נזכיר את קרל מנהיים, ארנסט־בלוך ואת דבריו המאלפיס של בובר., הצד השווה בגישתם של הוגים אלה הוא מדת הרצינות וכובד הראש בניגוד לזלזול המופגן של מרקס ואנגלס, שהתאמצו להרחיק את גישתם מגדר המושג אוטופיה, אף כי זו נמנית במובהק על האוטופיות הגדולות של המחשבה האנושית. היום מוסכם כי אוטופיה איננה עניין לדמיון פראי או לציורי סרק העולים מן התת מודע ומסתערים על נפש בלתי מחוסנת. ועוד זאת, אוטופיה איננה רעיון ערטלאי השרוי בספירות הרוח הטהורות, כי אם רעיון המבקש תרגום לשפת המציאות, רעיון שיש בו תביעות לגבי הממשות. זוהי משאלת לב אל הראוי להיות, ציור ושרטוט של הנכון והצודק שעוד לא היה, וממילא שדה הגשמתו איננו היחיד כי אם החברה. ברם, משאלת הלב גופה אינה פונקציה גרידא של תנאי הזמן והמקום: היא מעבר לכל מסגרת חברתית נתונה, אם כי צורתה ודרך הגשמתה מותנות בתנאים החברתיים הקיימים. יתרה מזו, האותנטיות הפנימית של אוטופיה מסוימת היא פועל יוצא של אופיה האורגאני, כאשר מגמת יוצריה ומעצביה היא להתגבר על הסתירות הפנימיות של הטופוס, היינו של הממשות החברתית הנתונה. ברם, המצמצם את המושג אוטופיה בתחום החברתי בלבד, לא יהא מסוגל להכיל את המקרא, שכן יש שהאוטופיה המקראית חורגת הרחק מעבר לתחום החברתי ולובשת מימדים קוסמיים, כאשר המגמה היא שילוב הרמוני של אדם וחברה בסביבה הטבעית וכאשר ״השינויים בחיי החברה ובמעמד של ישראל החזויים לעתיד יהיו מלווים שינויים מהפכניים במבנה ההוויה והיקום בחינת תיקון והשלמה של מעשה בראשית. * הרצאה בסימפוזיון על ׳אוטופיה ומציאות׳ לכבוד יום הולדתו המאה של מ. בובר ז״ל, באקדמיה הלאומית הישראלית למדעים, ביום 25.6.78. K. Mannheim, Ideology and Utopy, 1936; E. Bloch, Das Prinzip Hoffnung, I-V, 1959; M. .1 .Buber, Der utopische Sozialismus, 1967, p. 19 ff [10]</page><page sequence="2">א אפשר לדבר על שתי צורות יסוד של האוטופיה המקראית: הקדומה-זו הארוגה במסכת החברתית הקיימת ואשר נושאיה חדורים בטחון עצמי כי ישראל יוכל להגשים את שהוטל עליו. האב־טיפוס השני הוא בעל אופי חזוני וזיקתו למציאות הקיימת נקבעת על ידי דיסטנס ביקורתי. לרוב הוא נולד על ברכי האכזבה מיכולת או מרצון ההגשמה של ישראל; טיפוס זה רווח בספרות הנבואה. קיים יחס פרופורציונלי הפוך בין מידת הבטחון ובין מימדי החזון. האוטופיה הקדומה בה גדול עדיין האמון העצמי צמודה להיקפה החברתי והאיקולוגי הנתון לשליטתו של אדם, ואילו זו שנולדה על ברכי האכזבה נוטה להרחיב את חלקו של אלהים בתהליך ההגשמה, ובמקביל לכך למשוך גם את מרחבי היקום לתוך מעגליה. בת בבת עם תהליכים אלה גוברים בה היסודות הדטרמיניסטיים המגיעים לידי שליטה מוחלטת באוטופיה האפוקליפטית, ואילו סימן ההיכר של האוטופיה החזונית של הנביאים הוא ההתמודדות המתמדת עם היאוש הדטרמיניסטי למען חופש ההכרעה של אדם. ברם, הדטרמיניזם החבוי באקופליפטיקה עשוי בתנאים היסטוריים מסוימים ליהפך פתאום לאקטיביזם לוהט, כפי שאפשר ללמוד מתוך סמיכות האירועים שבס׳ דניאל לאלה שבס׳ מכבים א,.2 הצד השווה של כל הווריאציות הוא המגמה לנתק את הזמן ואת קצב החיים הרצוי מן המחזוריות הביולוגית נטולת המשמעות אשר בחובה הכליון. היאוש של בעל ם׳ קוהלת טמון בהכרה כי למעשה אין בידי אדם להיחלץ מן החוקיות הקטלנית הזאת של הטבע המבטל תוך כדי מהלכו את כל השינויים שהוא חולל: ידור הולך ודור בא והארץ לעולם עומדת. כל הדברים יגעים, לא יוכל איש לדבר, לא תשבע עין לראות ולא תמלא אזן משמוע: מה שהיה הוא שיהיה ומה שנעשה הוא שיעשה, ואין כל חדש תחת השמש׳(קוהלת א 4, 8, 9). האופטימיות הטמונה באוטופיות המקראיות עומד על יצירת קצב זמן תכליתי הגונז בחובו התרעננות והתחדשות. באוטופיה הקדומה נכבש הקצב הביולוגי על ידי הקצב התכליתי, ואילו האוטופיה החזונית של הנביאים חותרת להפקיע את הזמן ההיסטורי של ישראל מן המחזוריות הטבעית, שכן במהלכו הולך ומתגשם דבר ה׳ קדום; זוהי הגאולה כפי שחזוה הנביאים. אדגים את דברי על שני האב־טיפוסים: הקדום, זה הארוג במסכת החברתית הקיימת הינו דימוי מלכות אלהים המיוסד על רעיון הברית. כפי שנסיתי להראות בספרי ׳הנבואה הקדומה בישראל׳ ירושלים, תשל״ג, עמי 120-70, באה אמונת היחוד לעולם לא כרעיון הגוי שהתפתח והשתכלל בתהליך היסטורי רצוף ואיטי, כפי שביקשה לומר ביקורת המקרא הפרוטסטנטית מיסודו של וולהאוזן, אף לא כניצוץ פתאומי שנדלק בלב האומה בשחר ימיה, כפי שיטת קויפמן,3 כי אם כאקט חברתי־היסטורי בעל מגמה אוטופית מובהקת (שמות יט-כד)-אקט אשר נתחדש מידי פעם בפעם על ידי קריאת התורה במעמד העם (דברים לא 13-9, יהושע ח 35-30). המקורות על כריתת הברית אמנם עוטים הילה אגדית, אלא שאין זאת פיקציה ספרותית שהמציאו דורות מאוחרים, כי אם אירוע היסטורי של ממש שאירע 2. על סוגייה זו עיין בספרי, חזונות זכריה, ירושלים, תשכ׳׳א, עמי 160-153. 3. עיין מאמרי, יחזקאל קויפמו-חוקר המקרא הלוחם, מולד, לה, שלהי שנת תשל׳׳ו, עמי 438-415. [11]</page><page sequence="3">בקדמות הימים, מעשה בו המליכו שבטי ישראל, כלם או מקצתם, את ה׳ אלהיהם למלך עליהם והתחייבו לשמור מצוותיו ולהיות לו לעם.4 כנגד הרודנות הפרעונית שהצטיירה בלבם כשעבוד טוטלי לרשעת בשר ודם, משתעבדים הם מרצונם למלכותו של ה׳ בקבלם על עצמם את חוקותיו ומצוותיו. זאת האנטיתיזה הקיומית למשטר הפרעוני שהיה להם לטראומה לאומית. קדמות הברית וקדמות רעיון מלכות אלהים וביאור אופיה האנטי־מונרכי מתפרשים הן על פי זיקת הקטעים הנוגעים בדבר לתרבות החוזים החיתיים של סוף האלף השני הן על פי העובדה כי העדויות הספרותיות הישירות על מלכות אלהים אצורות בקטעי הפיוט הקדומים ביותר כשירי בלעם (במי כג-כד), שיר הארון(במי י, 36-35), שירת דבורה (שופ׳ ה), המסגרת של ברכת משה (דב׳ לג, 5-1), וכן מאמר גדעון ומשל יותם (שופ׳ ח, 23-22, ט, 16-9). זכותו של בובר שהעמידנו על המשמעות האנטי־מלוכנית של משל יותם ועל האותנטיות של מאמר גדעוו-מסקנה השרירה וקיימת חרף ביקורתו הנוקבת של קויפמן.5 מלכות אלהים התבטאה באופן מוחשי בעיקר בעתות מלחמה כאשר שני הסמלים והגיבושים של ההנהגה האלהית הם הארון ודמות השופט־המושיע. בעתות שלום ניכרת מלכות אלהים מצד השלילה הפוליטית המכוונת שלה, היינו בהעדר שלטון מרכזי בישראל. ברם היא נשענה על שני יסודות איתנים, על תשתית משטר השבטים הקדום, שמן הראוי לכנותו אוליגרכיה פרימיטיבית.6 המשענת השנייה היתה בעלת אופי כלכלי מובהק: כוונתי לחוקת הקרקע שהיתה צמודה לחוקי השבת, כפי שנראה להלן. על סמך עיון קצר בחוקי הקרקע רוצה אני להראות את ההשפעה המכרעת של האוטופיה על עיצוב המציאות החברתית.7 כנגד השיגרה במדע הפרוטסטנטי המאחר שמיטה ויובל כיצירה דמיונית של סופרים כהניים שחיו בגלות בבל, טענו8 בדין, כי הוראות הביצוע (ויק׳ כה 14 ואילך) שצורפו לנוסח המקורי של החוק (שם פס׳ 13-1), עדות הן כי אמנם נהג החוק בימי בית ראשון. יש לשער כי בימי המלוכה, יתכן עוד בימי שלמה, כאשר תהליך האורבניזציה הלך וגבר וכאשר עלתה חשיבותו של בית המקדש, הפקיעו את שטחי המגורים של עיר מוקפת חומה ואת נכסי דלא ניידי שמכר ההקדש מתקנות החוק 4. עיין ספרי, הנבואה הקדומה בישראל, ירושלים, תשל״ג, עמי 70 ואילך. על הקשר בין רעיון הברית לרעיון מלכות האלהים ראה מ. ויינפלד, חקר המקרא על פרשת דרכים, מולד כה, חשון-טבת תשכ׳׳ט, עמי 250 ואילך. M. Weinfeld, Deuteronomy and the Deuteronomic School, 1972, pp. 81 ff • 5. עיין בובר 11 ,Werke, עמי 574-548 : השווה את השגותיו של קויפמן, קרית ספר, שנה י׳, ספר אי, עמי 66-62: הנ״ל תולדות האמונה הישראלית, א׳, עמי 705-704, הערה 25. לדיון במחלוקת השווה ספרי, הנבואה הקדומה בישראל, עמי 121 ואילך. 6. היה זה קויפמן שהדגיש את השפעת משטר השבטים הקדום על עיצוב דמות השופט. עיין תולדות האמונה הישראלית א׳ 698 ואילך. 7. עיין B. Uffenheimer, 'Die biblische Vorstellung vom Königtum Gottes und deren 18-39 .Dynamik', in: Zukunft in Gegenwart, ed. C. Thoma, Bern-Frankfurt a/M, 1976, pp • 8. ש״א ליונשטם, יובל, אנצ. מקראית, כרך ג׳ 582-579: לעתיקות שמיטה ויובל ראה מ. ויינפלד, בית מקרא מד (תשל״א) עמי 16-15 (הערה 19). [12]</page><page sequence="4">שציוו כי ביובל תשוב האדמה אל בעליה הראשוניים: מגמת התקנה המרכזית הזאת היתה שמירת תנאי הרכוש הקרקעי בין השבטים כפי שהתהוו בזמן חלוקת הארץ! זאת מגמת חוקי הירושה הקדומים (במי בז 11-9, לו 9-1): שם מציין המחוקק את שמירת ׳נחלת אבות׳ כמטרת החוק (במי לו 3). יחודם של חוקי שמיטה ויובל מזדקר תוך השוואתם לתקנות ה׳מישרם׳ מן האלף השני, שענינו ביטול חובות ושחרור עבדים.9 ברם מאלפים במיוחד שני הבדלים עיקריים המבדילים בין חוקי הקרקע העבריים ובין תקנות אלה: 1. תקנות אלה נתקנו ביזמתם ולפי שיקוליהם של מלכים מיסופוטמיים שונים: לא היה בהם קבע או מחזוריות. קביעתם תלויה בשרירות לבו של מלך בשר ודם. כנגד זה המחזור של שמיטה ויובל אינו תלוי בשום החלטה אנושית, הוא מצוות אלהים שהוא בעליו האמיתיים של אדמת ארץ ישראל, כנאמר: ׳והארץ לא תמכר לצמיתות כי לי הארץ כי גרים ותושבים את עמדי: ובכל ארץ אחוזתכם גאולה תתנו לארץ׳ (פם׳ 25-23). 2. תקנות המשרום (misarum) אמנם מכוונות היו לשיפור המצב החברתי כפי שיוצא מנוסחת הפתיחה החוזרת ונשנית: ׳הואיל והמלך כונן צדק בארץ׳ = assum 10.sarrum mTsaram ana mätim iskunu אך למעשה הן נגעו רק לשכבות חברתיות מסוימות שהמלך חפץ ביקרן, ואילו חוקי שמיטה ויובל חלו על כל ישראל ללא יוצא מן הכלל, ובכך הם יצרו קצב חיים שהקיף את החברה כולה. על טיבו של קצב זה למדים אנחנו מתוך הזיקה הסגנונית של ויקרא כה למצוות השבת. מאז ראשית המאה מתלבטים במחקר בנוגע לרקע המיסופוטמי של השבת הישראלית. כיום נתברר שיש להבחין במיסופוטמיה בין שני מוסדות: האחד הוא השבת, sapattu, הוא יום טו בחודש, יום הכסה. בטכסט מילונאי קדום הוא נקרא üm nuh libbi = יום מנוחת הלב (של האל), בו מרגיעים את לב האל ע״י קרבנות וטכסים. המוסד השני הם ימי־מזל־רע של האשורים החוזרים לפעמים בהפסקות של שבעה ימים. אלו ימים הטעונים סכנות ולא ראוי לעשות בהם שום חפץ. הקשר ביו שני מוסדות אלה וביו השבת הישראלית עדייו אינו מחוור בהעדר עדויות מספיקות. דבר אחד נעלה מכל ספק, שהשם העברי שבת והשם האכדי sapattu קרובים זה לזה קרבה לשונית מובהקת:" ועוד ברור, שהמחוקק העברי הקדום ניתק את יום השבת ממחזור הלבנה, היינו משיטת החישוב האסטרונומי שהיה נהוג במיסופוטמיה לגבי הימים שהזכרנו זה עתה.12 בסיום פרשת הבריאה נאמר שלוש פעמים: 9. J. J. Finkelstein, 'Some New Misharum Material and its implication' in: B. Landsberger Festschrift, ed. Güterbock, Jacobsen. The Oriental Institute of Chicago 1965. pp. 233-246; F. R. Kraus, Ein Edikt des Königs Ammi-Saduqa von Babylon (Studia et documenta ad iura 1958 (.Orientis antiqui pertinentia V 10 . על ההקבלה ביו הצירוף האכדי mTsaram sakänum ובין הצירוף המקראי ׳לשים משפט׳(שמי טו, 25; כא 1. יהושע כד 25) עיין: 152-153 .M. Weinfeld, Deuteronomy etc., 1972, pp ■ 11. על סוגיה זו עיין לאחרונה י״ח טגאי, שבת, אנצי מקראית, כרך זי, 517-504. 12. עיין מ״ד קאסוטו, מאדם עד נוח, ירושלים תשי׳׳ג, עמי 44-38. [13]</page><page sequence="5">ויכלו השמים והארץ וכל צבאם ויכל אלהים כיום השביעי מכל מלאכתו אשר עשה וישבת ביום השביעי מכל מלאכתו אשר עשה ויברר אלהים את יום השביעי כי בו שבת מכל מלאכתו אשר ברא אלהים לעשות (בראשית ב, 3-1) לא על ׳יום השבת׳ מדובר כאן: השורש שבת מצוי כאן רק בצורת פועל, שכן המונח יום שבת או שבת עדיין לא מגובש היה. יום זה נקרא כאן שלוש פעמים ׳יום השביעי׳, ללמדך כי קביעתו אינו עניין לשום חישוב אסטרונומי; אינו תלוי במחזור מערכת השמים. בכוונת מכוון נאמר בתחילת הפיסקה ׳ויכלו השמים והארץ וכל צבאם׳: שמש ירח וכוכבים אינם אלא צבא השמים ואינם עומדים ברשות עצמם, כפי שיוצא לפי האלילות האסטרלית המיסופוטמית אשר יחסה להם כוחות אלהיים. בספר שמות נתפסת מצוות השבת כחיקוי מעשה הבורא, כנאמר: כי ששת ימים עשה ה׳ את השמים ואת הארץ את הים ואת כל אשר בם וינח ביום השביעי(שמות כ 11). תהליך ההתחדשות וההתרעננות, החבוי במנוחת השבת, מקיף את הכל, לרבות עבדים, גרים ובהמות עבודה, כנאמר: אתה ובנר ובתר, עבדך ואמתך ובהמתך וגרך אשר בשעריר (שמות כ 10). לפי ויקרא כה 13-1 שמיטה היא שנת שבתון: שנת שבת הארץ: במקצב יש משום העברת מקצב השבעה על מעגל קונצנטרי רחב יותר. כנגד הכתוב: ששת ימים תעשה מעשיר וביום השביעי תשבת (שמי כג 12) נאמר כאן: שש שנים תזרע שדר ושש שנים תזמר כרמר ואספת את תבואתה ובשנה השביעית שבת שבתון יהיה לארץ שבת לה׳. שנת השבתון, בדומה ליום השבת, היא קודש לה׳! מטרתה להמחיש: ׳כי לי הארץ כי גרים ותושבים אתם עמדי׳. מעגל השמיטה מושך גם את האדמה אל תהליר ההתחדשות ויוצר שויון צריכה במשך שנה על ידי הפקרת פירות השדה. שויון זה כולל הפעם גם את חיות השדה. מעגל היובל, שהוא שבע פעמים שבע + 13,1 בא להוסיף על שויון הצריכה גם את שויון הרכוש הקרקעי על ידי החזרת האיזון הבירשבטי על כנו ועל ידי השבת חירותו לכל אדם בישראל: וקדשתם את שנת החמישים שנה וקראתם דרור בארץ לכל יושביה, יובל הוא תהיה לכם ושבתם איש אל אחוזתו ואיש אל משפחתו תשובו (ויקרא כה 10). 13. תיאור סדר שמיטות ויובלות אינו מחוור כל צרכו, וכבר תנאים נחלקו בפירוש הכתובים. כולם מסכימים אמנם כי שנת היובל באה בסמוך לשמיטה השביעית, וכי אלו שתי שנים הן. לפי רבנן איו שנת היובל נכללת בתקופות של שבע שבתות השנים: והשמיטה הראשונה אחרי היובל חלה בשנת החמישים ושבע. כלומר שמונה שנים אחרי השמיטה הקודמת. ולפי ר׳ יהודה שנת היובל עצמה, היינו שנת החמישים, היא גם הראשונה של השמיטה הבאה. משמע שנת השמיטה הבאה חלה בשנת חמישים ושש אחרי היובל, והרווח בין היובל של שנת 49 ויבין יובל זה אינו אלא שבע שנים (עיין רה״ש ט, א. נדרים סא, א. ערכין כד, ב); ודעת חכמים נקבעה להלכה (עיין רמב״ם שמיטה ויובל י, ז). חלק של החוקרים החדשים דוחים את המסורת על רציפות השמיטה השביעית ושנת היובל משום שזוהי גזרה שאין רוב הציבור יכול לעמוד בה. לפיכך מקבלים מקצת החוקרים למעשה את שיטת ר׳ יהודה שהתבססה על שיטת הספירה של הקדמונים. הווה אומר שנת החמישים נחשבת לסיום המחזור הקודם ולהתחלת המחזור החדש. עיין טור־סיני, לשון וספר ג, 209 ואילך. 5 ,B. Landsberger, jnes 8, 1949, 291. H. Cazeiies, VT 1955), 319 ff). ש״א ליונשטם, יובל, אנצ. מקראית ג, 582-578. [M]</page><page sequence="6">הכרזת דרור משמעה החזרת כל איש בישראל אל אחוזתו ואדמתו ואל משפחתו. הלשון דרור חופפת את הביטוי האכדי andurärum שהוא עצמו מקביל ל־ת!misaru. התקנות המרכזיות ליובל4, נוגעות לשחרור עבדים ולהחזרת האדמות לבעליהן הראשונים. הטעם העיקרי: ׳כי לי בני ישראל עבדים, עבדי הם אשר הוצאתי אותם מארץ מצרים׳ (כה 55). שני המעגלים החיצוניים, שמיטה ויובל, כוללים בחובם גם את האדמה: הם מיוסדים על תפיסה פרסונלית של האדמה, הזכאית לשבות ולנוח. יתרה מזו, באיסורי העריות מוזהרים ישראל על שמירת האיסורים, והנימוק: ׳ולא תקיא אתכם הארץ אשר אני מביא אתכם שמה לשבת בה (כ 22); ובתוכחה נאמר כי בימי גלות וחורבן ׳תרצה הארץ את שבתותיה׳, או ׳אז תשבת הארץ והרצת את שבתותיה׳ (כו 34 וכן 35, 43). האדמה נתפסת אפוא כשותפה מלאה בתהליך ההתחדשות. התפיסה המחזורית הזאת של קצב החיים בשלושה מעגלים קונצנטריים באה לנתק את חיי ישראל מסכנת הכליון החבויה במחזוריות הביולוגית נטולת המשמעות. המעגל הפנימי עומד על חיקוי מעשה הבורא אשר נח ביום השביעי; סימנו הוא ההיקף החברתי המוחלט של מצוות המנוחה. המעגל השני מחיל את המנוחה גם על הקרקע ושומר בכר על האיזון האקולוגי בין אדם וסביבתו, ועל ידי הפקרת פירות השדה הוא יוצר שויון צריכה. מעגל היובל מוסיף על אלמנטים אלה שחרור עבדים והחזרת האדמה, ובכך מחזיר את שויון הרכוש היחסי ואת חירות האדם על כנו. המחוקק מסביר זאת כהמחשת הבעלות האלהית על הקרקע ובמלכותו הבלעדית בישראל: ׳כי לי בני ישראל עבדים, עבדי הם אשר הוצאתי אותם מארץ מצרים׳. ברם התורה מודעת לכד, כי שויון וחירות 14. השם יובל נתבאר במסורת הפרשנית בפניס שונות. לפי עדותו של ר׳ עקיבא אין יובל אלא איל! ׳כשהלכתי לערביא היו קורין לדכרא יובלא׳(ר׳׳ה כו, עא) ולפי ר׳ לוי אין זה אלא כבשה ׳בערביא קוריו לאימרא יובל׳ (ירושל׳ ברכות ט, ע״א). על פירושים אלה, שנתקבלו על רוב הפרשנים והחוקרים ערער לראשונה הרמב׳׳ן ויק׳ כה: בלעג הוא טוען: ׳אם כן למה תקרא השנה שנת האילי׳ והוא גוזר את השם מן הפעיל של ׳יבל׳ ׳ואמר יובל היא, שבה יובל כל איש אל אחוזתו ואל משפחתו יובילוהו רגליו מרחוק לגור׳; הוכחה לדבריו הם הכתובים בהם ׳הוביל׳ מקביל ל׳הביא׳: עיין יש׳ בג 7; יר׳ לא 9: יש׳ יח 7; הושע י 6, יב 2: תה׳ מה 16,15, ס 11, סח 30, קח 11 ופעם אחת באה צורה זו בתקבולת ניגודית לייצא׳: כי בשמחה תצאו ובשלום תובלון (יש׳ נה 12). מכאן יש יסוד לפירוש: יובל-יוביל-ישיב. משמעות זו תישען על ההדגשה החוזרת ונשנית: ׳ושבתם איש אל אחוזתו ואיש אל משפחתו תשובו... תשובו איש אל אחוזתו... ושב אל משפחתו ואל אחוזת אבותיו ישוב (ויקרא כה 10, 13, 41). [ליובל הבא מיבל ולהקבלתו ל־™™ ״muss האכדי ראה י״מ גרינץ, לשוננו מ (תשל״ו) עמי 11-6. העורך]. לפי לשון הכתוב עניינו של יובל הוא קריאת ׳דרורי, כלומר חירות, היינו ביטול מעמד העבדות לכל אדם בישראל. הביטוי המקביל באכדית הוא anduriirum עיין: J. Lewy, 'The Biblical Institution of derör in the Light of 1-31י ,(1958) 5 .Accadian Documents' Eretz Israel. המונח השומרי להכרזת דרור הוא ra-gi4־ama משמעו: להשיב לאם, במקביל למה שאמרנו למעלה על יובל. עיין.S. N. Kramer, The Sumerians. p 79. ולהקבלה המקראית מ. ויינפלד, בית מקרא מד (תשל״א) עמי 16, הערה 19. תרגום השבעים של יובל הוא חפשי, לפי העניין. התרגום של ויקרא כה 10 הוא: ... e.iri rij«; 7fjs ׳Kai S1aßot)T|&lt;TF.T(• a&lt;t&gt;f&lt;n.t ׳FPiaDTÖ«; 0«pF&lt;mtK ()■qjjuwru* mmj fcttcu i&gt;jaü וקראתם דרור בכל הארץ, שנת הדרור, סימן יהיה לכם. מסתבר כי דרור מתורגם אצלם בלשון ;atpFtru = דרור, mfw/.ואילו יובל ;&gt;fjL0KTL0c d&lt;})E(TFcjךר1&gt; = אות דרור. עיין א. שליט, קדמוניות היהודים (יוסף בן מתתיהו) כרד ב׳ עמי עד, הערה 208. [15]</page><page sequence="7">במלכות אלהים לעולם לא יושגו באופן מוחלט ׳כי לא יחדל אביון מקרב הארץ׳(דב׳ טי, 11), הווה אומר: קצב החיים שיווצר על ידי החוקים האלה אך יקרב את ישראל התקרבות מירבית למטרה הנכספת. אך המטרה גופה אינה בהשג יד אדם. במלים אחרות, הדיפטנם האוטופי של המטרה ישמש אתגר תדיר להגשמה נופפת. מאידך, יודע המחוקק כי קיימת אפשרות של כשלון, היינו של הרפיית המתח האוטופי בהשפעת האלילות הכנענית בפיתוייה הסכסואליים, הם הם איסורי העריות. נמצאנו למדים כי הקצב האוטופי של ההתרעננות וההתחדשות התדירה לא זו בלבד שהוא בא להתגבר על סכנת הכליון שבהתמכרות הבלתי מבוקרת לקצב הביולוגי: אף זאת, הוא יוצר הרמוניה חדשה בין אדםיאדמה ועולם החי-הרמוניה העומדת על עקרון רצוני ולא על הרצף הויטלי־הביולוגי. כנגד חוסר המשמעות של הזמן הביולוגי כנינו קצב זה בשם ׳זמן תכליתי׳, שכן הגשמת המעגל הפנימי, היינו שמירת יום השבת, מצטיירת כחיקוי מעשה הבורא על ידי החברה כולה: imitatio dei היה כאן לאידיאל חברתי הנותן טעם למקצב זה. במישור החברתי מגמת החוק ליצור שויון: סיוע נוסף׳ למגמה זו בא מן הטיעון ההיסטורי שהוא החידוש של ס׳ דברים: ׳למען ינוח עבדך ואמתך כמור. וזכרת כי עבד היית בארץ מצרים ויוציאך ה׳ אלהיך משם ביד חזקה ובזרוע נטויה: על כן צוך ה׳ אלהיך לעשות את יום השבת (דברים ה 15-14). אך לידי ביטויו המירבי מבחינה כלכלית וחברתית מגיע ^שויון רק בשני המעגלים החיצוניים, קרי, שמיטה ויובל. השויון החברתי והכלכלי המקיף מתפרש במקורות כהגשמת מלכות אלהים. המתח הבלתי פוסק בין שלמות האידיאל ובין המציאות האנושית הלקויה, שעליו רמזנו לעיל, משמש אתגר תדיר להגשמה נוספת. במלים אחרות, הדיסטנס בין האוטופיה וביו המציאות הוא הערובה לשמירת הביקורת העצמית התובעת תדיר התקרבות נוספת לאידיאל. ב הושע על אף הרמזים לאפשרות הכשלון האצורים בחוקי הקרקע, הרי הפרשה בעיקרה מעידה עדייו על בטחון, כי בידי ישראל להתקרב התקרבות מירבית למצב האוטופי המתואר שם. הנביא הושע שחי בסוף ימי ממלכת אפרים חדור בתודעה המדכדכת, כי אכן נכשל ישראל. שעה שהיחסים ביו ישראל ואלהיו נתפרשו במקורות התורה הסובבים על ברית סיני במונחים משפטיים הרי הושע תאר אותם, לא מעט בהשפעת המסורת המשנה תורתית, במונחים של אהבה וחסד, והדימוי הוא ברית האירושין בין אלהים ועמו. ׳וארשתיר לי לעולם, וארשתיו לי בצדק ובמשפט ובחסד וברחמים. וארשתיר לי באמונה וידעת את ה״ (הושע ב 22). הכשלון בהגשמת האוטופיה מתבאר אצלו כהפרת ברית הנישואין, כבגידה שבגדה ישראל באלהיה. בפרק ב׳ הוא מדבר על הוצאה מחדש של העם למדבר בידי ה׳ לשם טיהורו וצירופו: בכוח אהבתו יחזיר ה׳ את העם למוטב. השיא של תהליך זה יהיה כריתת ברית חדשה שיכרת להם ה׳ עם חית השדה ועם עוף השמים ורמש האדמה; כמו כן מדובר שם על שבירת יקשת וחרב ומלחמה... מן הארץ׳ (20). בארושין החדשים שיארש ה׳ את ישראל יתגשמו מדות ה׳ שהם צדק ומשפט, חסד ורחמים, [16]</page><page sequence="8">אמונה ודעת ה׳. בפסקה האחרונה של פרק ב, פס׳ כג-כד מצטיירת ההרמוניה הקוסמית שתיווצר עם כריתת הברית החדשה כשרשרת של היענויות: ה׳ יענה את השמים והם יענו את הארץ: הארץ תענה את הדגן, התירוש והיצהר והם יענו את יזרעאל. הוא מסיים ׳וזרעתיה לי בארץ, ורחמתי את לא רחמה ואמרתי ללא־עמי עמי אתה והוא יאמר אלהי׳. הווה אומר, היחס הדיאלוג, החדש שיווצר בין ישראל לאלהים נתפס כאן במסגרת ההרמוניה החדשה שתקיף את כל ההוויה. הלשון הפרסונלית בה מרמז המחוקק העתיק על היחס בין ישראל לארצו כגון; ׳ושבתה הארץ, ותקיא הארץ, אז תרצה הארץ את שבתותיה׳ מתרחבת כאן כדי אינטגרציה קוסמית אידיאלית: היסוד ההיסטורייחברתי והיסוד הקוסמי ישתלבו זה בזה.15 באלילות הכנענית, שבה נלחם ה־שע, הרצף הקוסמי עומד על העקרון הביולוגי של הויטליות, ואילו לפי דבריו חיקוי מרות האל יהיה יסוד לאינטגרציה הקוסמית החדשה של ישראל שלעתיד, אינטגרציה העומדת על חידוש הדיאלוג בין ישראל ואלהים והרחבתו על כל היקום. תהיה זאת שלמות שעוד לא היתה כדוגמתה, והיא תהיה פרי יוזמת אלהים משהכזיב העם בעבר. אף זאת, לאסכטולוגיה של הושע גם צד פוליטי: ׳אחר ישובו בני ישראל ובקשו את ה׳ אלהיהם ואת דוד מלכם ופחדו אל ה׳ ואל טובו באחרית הימים׳(ג 5). אמנם רוב החוקרים רואים בפסוק זה הוספה מאוחרת:16 אך אין לפסול מלכתחילה את האפשרות, כי הושע בן דור חורבן אפרים, חשב על איחוד שתי הממלכות ועל חידוש מלכות בית דוד, בדומה למה שמצינו בירמיהו שהיה בן הדרום. אמת, פסוקים אלה בודדים הם. אך אין זאת סבה מספקת כדי לשלול אותם מהושע. הוא משלב אפוא בהרמוניה הקוסמית העתידה שהוא חוזה את המוטיב הרסטורטיבי של חידוש מלכות בית דוד על כל ישראל. ישעיהו אוטופיה בעלת אופי שונה לחלוטין מבחינת מהותה הפנימית מצויה אצל ישעיהו בן אמוץ, כוונתי לחזון אחרית הימים (ב 4-1)" ולנבואת הנצר מגזע ישי (יא). אין לנו כל נתונים על הרקע ההיסטורייריאלי של חזון אחרית הימים ואף אין הכרע במחלוקת החוקרים אם הוא מראשית ימיו (קויפמן)8, או מיצירת הזקונים שלו (פרוקש, בובר).9, מבחינה רעיונית הוא הפוזיטיב של התיאוריה של מטה הזעם (י 5 15. לדיון מלא בסוגיה זו השווה את מאמרי: עמוס והושע-שתי דרכים בנבואה הישראלית, ספר שזר, זר לגבורות. עורר: ב״צ לוריא, ירושלים תשל״ג, עמי 319-284. 16. יש טוענים כי הצירופים ׳דוד מלכם, ה׳ אלהיהם׳ (יר׳ ל 9) וכן הביטוי ׳אחרית הימים׳ מקורם באכסטולוגיה של יהודה (השווה יש׳ ב 2: מיכה ד 1: יר׳ כג 20, ל 24: יחז׳ לח 16 ועוד). ברם, אף אם נודה בכר אין בזה כדי להצדיק את ההנחה הרווחת כי זאת תוספת מאוחרת, עיין: .H. w. Wolff. Hosea ()79-8 .BKAT, 1976, p. 17. על האותנטיות של חזון זה עמדתי במאמרי, היסטוריה ואסכטולוגיה בספר מיכה, בית מקרא, תשכ״ב עמי 65-48. לאחרונה עיין: H. Wildherger. Jesaja, Kap. 1-12, BKAT, 1972, pp. 75 ff • 18. עיין תולדות האמונה הישראלית, ג׳, 199 ואילך. 19. מ. בובר, תורת הנביאים, תש״י עמי 138 ואילך. [17]</page><page sequence="9">ואילך). הנחתה הבלתי מפורשת של התיאוריה היא, כי עם ־שראל הוא המרכז המשמעותי של ההיסטוריה העולמית. הטעם האחד והיחיד לעליתה של ממלכת הרשע האשורית הוא רצונו של אלהים להיפרע מעמו על חטאותיו. נדמה לי כי מכאן מותר להסיק שלפי דעת ישעיהו אין טעם אימננטי לאירועי ההיסטוריה העולמית: הם אך פונקציה של הזיקה בין ישראל ואלהיו. הווה אומר: ההיסטוריה האמפירית מאשרת בדרך השלילה את ההנחה בדבר מרכזיותו המשמעותית של ישראל בעגלם, ואילו חזון אחרית הימים הוא הציור החיובי, הפוזיטיבי. לעתיד לבוא כאשר יכירו הגויים בעובדה זו ויעלו אל הר בית ה׳ כדי לבקש תורה ומשפט, יהיה דבר ה׳ אשיר יצא מציון הסמכות המשפטית הבינלאומית העליונה. השלום אשר ייכון על יסוד זה סימנו המובהק יהיה ׳וכתתו חרבותם לאתים וחניתותיהם למזמרות. לא ישא גוי אל גוי חרב ולא ילמדו עוד מלחמה׳. חידושו של חזון זה נעוץ בהרחבה אוניברסלית של יסודות הידועים לישעיהו מן המסורת: הגויים מצטיירים כאן כעולי רגל ילכו ונעלה אל הר ה׳, אל בית אלהי יעקב (יש׳ ב 3); השו׳ יר׳ לא 5: ׳קומו ונעלה ציון אל ה׳ אלהינר, וירושלים כמרכז המשפט העולמי, בעקבות האמור בדב׳ יז, 13-8 על בית המשפט אשר במקום הנבחר ובדומה לאמור בתהלים קכב 5 על ירושלים: ׳כי שמה ישבו כסאות למשפט, כסאות לבית דוד׳. אחרון אחרון, יש כאן משום מתן משמעות אוטופית־אוניברסלית לאמונה העתיקה, כי המקדש הוא מקום משכנו של אלהים עלי אדמות. כשם שיחידים ושבטים הסדירו בימי קדם את חלוקי הדעות והבעיות המשפטיות שהיו תלויות ועומדות בהופיעם בבית המשפט אשר ׳במקום הנבחר׳ או בפני כס המשפט המלכותי (דב׳ יז 12-8, תהלים קכב 4, 5), כן עתידים הגויים לבקש את דבר ה׳ מציון, כדי שישפט משפט צדק ביניהם. כשם שפסק הדין הבלתי מעורער של בית המשפט המלכותי היה לפנים הערובה לשלום בין שבטי ישראל, כפי שיוצא ממשחק המלים שלום־ירושלים של המשורר (תהלים קכב 7-6), כן בקשת דבר ה׳ מידי הגויים היא ההקדמה לשלום עולמי שיהיה כרוך בהשמדת כלי המלחמה. השלום האוטופי אינו אלא בבחינת הרחבה אוניברסלית של היחסים האידיאליים ששררו בישראל פנימה לפני פילוג המלוכה, לפי הערכתו הרומנטית של ישעיהו. גם דמות החוטר שבפרק יא מיוסדת על תשתית מסורתית של דמות המלך הישראלי האידיאלי, שעליה עברה טרנספורמציה ספיריטואלית: מימדי החזון מתרחבים בכוח צירופם ושילובם של דימויים הלקוחים מן המסורת המיתית של גן עדן. נברר בקיצור שתי נקודות אלה: המלך האידיאלי מתואר בתה׳ ב, מה, עב, ובמקומות נוספים כשופט צדק, עוזר דלים ומדכא רשעים, בדומה למצוי בספרויות המזרח הקדמון. תכונתו השנייה המובלטת במקורות אלה היא זו של גיבור מלחמה המושיע את עמו מידי צר והרודה מים עד ים ומנהר עד אפסי ארץ. מיכה המורשתי משרטט לפי קווים אלה את דמות המלך המיועד מבית דוד (ה 5-1). השינוי שחל בתפיסת ישעיהו הוא כפול: הוא פוסח על התכונה המלחמתית האופינית לדימוי המסורתי: המלך שלעתיד אינו אלא שופט צדק: סגולותיו היינו, ׳חכמה ובינה, עצה וגבורה, דעת ויראת ה״, שהן לפי משלי ח סגולות החכמה בהתלבשותה הפרסונלית ומתנותיה למלכים ושרים, מצטיירות כאן כבחלום שלמה כמתנת רוח ה׳ אשר תנוח על המלך [18]</page><page sequence="10">המיועד. הנשק בו יכה עריץ [במקום: ארץ] הוא שבט פיו וברוח שפתיו ימית רשע (4). כנגד האמור בתה׳ ב 9: ׳תרעם בשבט ברזל ככלי יוצר תנפצם׳ וכנגד האמור בתה׳ מה 4: ׳חגור חרבו־ על ירך, גבור, הודך והדרך / צלח ורכב על דבר אמת וענוה צדק/ נאמר על המלך המיועד כאן: ׳והיה צדק אזור מתניו ואמונה אזור חלציו׳. כלפי פנים הוא לא יזדקק לשבט מושלים אלא ימשל בשבט פיו! בכוח הרוח הוא ישליט צדק ומשפט. אינו גבור מלחמה, שכן האויב האשורי יובס על ידי ה׳ עוד לפני הופעתו. דבר זה למד מן הסמיכות האסוציאטיבית של י׳ 34-33 ויא 1; תחלה נאמר: ׳הנה האדון ה׳ צבאות מסעף פארה במערצה, ורמי הקומה גדועים והגבוהים ישפלו ונקף סבכי היער בברזל והלבנון באדיר יפול (ישעיהו י 34-33). רמי הקומה הגדועים והגבוהים המושפלים והלבנון הנופל הם דימויים לצבאות אשור שיפלו לפני חומות ירושלים. אחרי גידועם, נפילתם והשפלתם של כחות הרשע המתנשאים ומתגאים נאמר: ויצא חוטר מגזע ישי ונצר משרשיו יפרה (יא 1). הווה אומר מלך ישראל המיועד מבית דוד יהיה בבחינת צמח, נצר רך. לא בכוח החרב הוא ישלט כי אם בכוח הרוח, היא רוח ה׳ אשר תנוח עליו. הגויים יבואו אליו מרצונם החפשי; הוא יהיה ל׳נס עמים׳ (פס׳ 10). פירוש ספיריטואלי זה של דמות המלך משתלב באמונתו של ישעיהו, כי ה׳ יביס את אשור לפני שיקום מלך זה, כפי שיוצא מן הכתובים שהובאו לעיל וממקומות אחרים (כגון יד 25-24). אשר לשלום החיות (יא 9-6), יש מפרשים דימוי זה כמשל על יחסי ישראל והעמים; אך אין לכך כל רמז. יתרה מזו, כבר בויקרא כו 6 נאמר: ׳והשבתי חיה רעה מן הארץ׳: והושע אומר: ׳וכרתי להם ברית ביום ההוא עם חית השדה ועם עוף השמים ורמש האדמה, וקשת וחרב ומלחמה אשבור מן הארץ והשכבתים לבטח׳ (ב 20). בישעיהו סה 25 חוזר מוטיב זה באופן מילולי: משמעו של המוטיב ככתבו: כמו אצל הושע עקרון השלום מתרחב גם על עולם החי: תיעקר תאות הדמים מלב הטורפים. בדין הדגישו כי נשתרבבו בחזיון זה גוונים של ציורי גן עדן שבתורה: לפני החטא שרר שם שלום בין אדם וחי, ורק אחרי המבול הותרה אכילת בשר. ׳ואריה כבקר יאכל תבן׳ הוא איפוא שרטוט מציור גן עדן. ברם, בסופו של דבר אלה שרטוטי לוואי והציור העיקרי שבפרק יא מכוון אל מה שלא היה עדיין, אף לא לפי אגדת גן עדן. זאת הרחבה קוסמית של עקרון השלום האוניברסלי שבפרק ב. משמע, גישתו הפוליטית, תפיסתו ההיסטורית וחזונו האוטופי של ישעיהו עשויים מקשה אחת. עיקרם, ביאור חדש של הסיטואציה ההיסטורית בעזרת גוונים הלקוחים מן המסורת הספרותית. התיאוריה של מטה הזעם באה לתרץ את הבעיה הדתית של צידוק הדין שנתעוררה לאור עלית אשור.20 בתשובה מודגשת המשמעות האוניברסלית של זיקת ישראל לאלהיו: חזון הר הבית המיוסד על האמונה כי בית המקדש הוא מקום משכנו של אלהים עלי אדמות, הוא ההמשך האוטופי האורגני של 20. לתפיסתו הפוליטית של ישעיהו ראה לעת עתה מאמרי: מעשה מדיני והגות מדינית אצל נביאי הבית הראשון, טיפוסי מנהיגות בתקופת המקרא, יום עיון לרגל מלאת שמונים וחמש שנים לדוד בן גוריון, האקדמיה הלאומית הישראלית למדעים, ירושלים, תשל״ג עמי 54-37. [19]</page><page sequence="11">תפיסתו הדתית את המציאות שלפיה הר בית ה׳ הוא המרכז המשמעותי של ההיסטוריה העולמית. ושוב, דמותו הרוחנית הבלתי לוחמת של המלך המיועד מצטרפת למעשה לציור השלום הכללי כאשר הרקע ההיסטורי הממשי היא חולשת ישראל לעומת אשור: האוטופיה והערכת המציאות שלובות זו בזו ללא הפרד. בדברי הנביא משנת 735 (פרק ז) ומשנת 701 (לו-לז) מזדקר שילוב זה בין האוטופיה מזה ובין פעילותו הפוליטית וגישתו בשאלות אקטואליות מזה. עמדתו במשבר של שנת 735 מתמקדת בסיסמא ׳השמר והשקט/ היינו אסור לו למלך לפעול מתוך פזיזות ופחד: עליו לעמוד איתן ללא רתיעה מול שני האויבים, ארם וישראל, שאינם אלא שני ׳זנבות האודים העשנים האלה׳ (ז 4). בדבריו חבויה אזהרה לאחז לבל יפנה אל מלך אשור בבקשת עזרה, כפי שאמנם עשה בסמוך לכך (מל״ב, טז 7 ואילך). אכן, משהתחמק אחז מתשובה ברורה נבא ישעיהו, כי צבאות אשור יבואו וישטפו את הארץ (ז 10 ואילך, ח 5 ואילך). משמע, צעדו הפזיז של אחז לא זו בלבד שגילה חוסר בטחון בה׳ קדוש ישראל: אף זאת, מבחינה פוליטית היה בזה משום התאבדות לאומית ופתיחת פתח להשתלטות אשור. שנים לאחר מכן, בין 701-705, הוא פיתח גישה זו והעמיקה כאשר הוכיח את חזקיהו על חיזוריו אחרי מצרים (ל 5-1: 18-15: לא 3-1). יש לשער כי חזקיהו נקט בקו פרו־מצרי החל משנת 705, היא שנת מות אסרחדון, אשר בעקבותיו פרצו מהומות באשור. בעזרת מצרים הוא רצה לפרוק את עול אשור. גם הפעם ביקורתו של הנביא היא דו־מישורית: בתחום המדיני־המעשי הוא הזהיר מהסתמכות על ׳משענת הקנה הרצוץ׳ (לו 6), ועוד אמר על מצרים: ׳והיה לכם מעוז פרעה לבשת והחסות בצל מצרים לכלמה׳ (ל, 3). ובתחום הדתי־אידיאולוגי הוא חזר על המוטיב של ראשית דרכו באמרו: ׳בשובה ונחת תושעון בהשקט ובבטחה תהיה גבורתכם׳ (ל 15). הווה אומר, הגבורה האמיתית היא הפעילות שמתוך יישוב הדעת בלא להיגרר אחרי אפקטים רגשיים של הרגע. יתרה מזו, החטא שבמדיניות חזקיהו הוא בהסתמכות על סוסים ורכב, בשר ואדם במקום ההישענות על רוח, על קדוש ישראל. מדבריו מזדקר גינוי עקרוני של מדיניות הבריתות, באשר היא ביטוי לחולשת האמונה, לחוסר בטחון בקדוש ישראל. נימת דבריו נשתנתה רק בשנת 701, בימי הסכנה עליונה, כאשר צבאות סנחריב צרו על ירושלים. הגורם הראשון לכך היה הזעזוע של חזקיהו עצמו, אשר התאבל, קרע את בגדיו, התכסה בשק ושלח אל הנביא כי יתפלל אל ה׳ ויבקש רחמים ׳בעד השארית הנמצאה׳ (לז 4). אף זאת, בתפילה המושמת בפי חזקיהו הוא למעשה חוזר בו מן הקוו הפוליטי שהוא נקט במשך שנים. המלך מוקיע שם את התנהגות רבשקה כגידוף וחירוף ה׳: שליח אשור הזהירו לבל יישען על הבטחות השוא של אלהיו. הוא לא יוכל להציל את יהודה כשם שלא היה לאל ידם של אלי הגויים האחרים להושיע את ארצותיהם בפני מלכי אשור (לו 20-18, לז 6, 13-11). בתפילתו מדגיש חזקיהו, כי הללו ׳לא אלהים המה כי אם מעשה ידי אדם עץ ואבן׳ (19). בנאום הלעג הגדול חשף ישעיהו את השקר שבהתרברבות מלך אשור, שכן בכל מעשיו לא פעל אלא ככלי עוור להגשמת דבר ה׳ מקדמת דנא: ׳הלא שמעת למרחוק, אותה עשיתי מימי קדם ויצרתיה, עתה הבאתיה ותהי להשאות גלים נצים ערים בצורות. ויושביהן קצרי יד חתו ובשו היו עשב שדה וירק דשא חציר גנות ושדמה לפני קמה׳ (27-26). בדימויי הצמחים השאולים מספרות החכמה (תה׳ צ, 6-5) [20]</page><page sequence="12">הוא מתאר את סופיות העמים הנתונים לחוק החדלון הביולוגי. משמע, חורבן העמים בידי מלך אשור הוא הגשמת דבר ה׳ קדמון, שכן מלך אשור אך ביצע את החוק הזה שעל פיו גוזר ה׳ את גורל העמים. אין ב׳הצלחתו׳ ההרסנית של מלך אשור משום ראיה כלשהי לכוחו הוא. נהפוך הוא: יען התרגזך אלי ושאננך עלה באזני ושמתי חחי באפיך ומתגי בשפתיך והשיבותיך בדרך אשר באת בה (29). כשור זה המובל במתג יוביל אותו אלהים וישיבנו אל המקום אשר ממנו בא. אשר ליהודה וירושלים, גם כלפיה הוא משתמש במשל צמחים שכדוגמתו מצינו בספרות המזרחית הקדומה: ׳ויספה פליטת בית יהודה הנשארה שורש למטה ועשה פרי למעלה, כי מירושלים תצא שארית ופליטה מהר ציוך (לז 32-31).21 ברם, בשעה שבמקרה הראשון הוא בא להדגיש את חוק הכליון כגורם מכריע בגורל העמים, הרי כלפי ישראל הטבע משמש סמל ליכולת ההתחדשות, ההתנערות והתחיה. בדומה לחוטר מגזע ישי כן הוא מתאר את השארית הקדושה, שעליה הוא דבר כבר בנבואת ההקדשה, כבטוי ליכולתם זו. דבר והיפוכו, הווה אומר גורל העמים הנתונים לכליון וגורל ישראל המופקעים משלטון המות, מצטיירים אצל ישעיהו בדימויים הלקוחים מעולם הצמחים. אלא לגבי תורת התשועה והחיים אינו מסתפק בדימויים: הוא נוטש את הלשון המיטפורית ומזכיר את דבר ה׳ כגורם מרכזי, כפי שמתברר מקריאתו המפורסמת ׳וגנותי על העיר הזאת להושיעה למעני ולמען דוד עבדי׳(35). ׳למעני׳-בהתאם לתפלת חזקיהו ׳ועתה ה׳ אלהינו הושיענו מידו וידעו כל ממלכות הארץ כי אתה ה׳ לבדך׳(20). ׳למען דוד עבדי׳-משום שבחר בירושלים מקום שה׳ שיכן שמו שם עם בנית בית המקדש, כפי שיוצא מחזון נתן ומתפלת שלמה (ש״ב, ז, מל״א, ח 21-1). קריאה זו, שעודדה את המלך ואת העם לעמידה איתנה בשעת פיקוח נפש לאומה כולה, היא בבואה לתפיסתו ההיסטורית בדבר המרכזיות המשמעותית של ירושלים ויהודה בהיסטוריה העולמית-היא התפיסה האוטופית שעיצבה את חזון אחרית הימים ואת נבואת החוטר מגזע ישי. מכאן, יש רק קפיצת דרך להיסטוריוסופיה של ישעיהו השני שהכריז: כל הבשר חציר, וכל חסדו כציץ השדה: יבש חציר, נבל ציץ כי רוח ה׳ נשבה בו, אכן חציר העם. יבש חציר נבל ציץ ודבר אלהינו יקום לעולם (מ 7-6). ישעיהו הראשון ציין בצירוף רוח ה׳ את התכונות המיוחדות בהן נחן המלך המיועד מבית דוד (יא 2 ואילך), וכן הוא מעמת את רוח ה׳ באדם, בסוסים ובבשר (לא 3). במקביל הוא מדבר על הבטחון בקדוש ישראל ועל דרישת ה׳, בניגוד להישענות על רכב ופרשים. בהתאם לכך מזכיר ישעיהו השני את דבר ה׳ כניגוד לטבע. בפרק מ ד רוח ה׳ הוא הרוח הנושבת בחוץ, ואילו דבר ה׳ היא הבטחה מפורשת מפי אלהים שנמסרה כלשונה מימים ימימה. ההיגד כי בתולדות ישראל מתקיים דבר ה׳ בא 21. בדומה לכך אומר עמוס על האמורי: אשר כגבה ארזים גבהו וחסון הוא כאלונים ואשמיד פריו ממעל ושרשיו מתחת (עמי ב 9). בכתובת אשמנעזר השני מלן- צידון מתארר מי שיהיו לפתוח את הקבר, לאמור: אל יכו לם שרש למט ופר למעל ותאר בחים תחת שמש = אל יהי להם שורש למטה ופרי למעלה ותואר בחיים תחת השמש; עיין סלושץ, אוצר הכתובות הפניקיות, תש״ב, עמי 20 שר 11 ואילך. וכן עיין KA1, מס׳ 14, שו׳ 12-11. [21]</page><page sequence="13">להפקיע את גורל ישראל לחלוטין מכל כפיפות לחוק טבעי, שהוא חוק ההיסטוריה העולמית. ניתן לומר, כי ישעיהו השני הוציא את המסקנה הסופית מהגיונות הנביאים אשר קדמו לו והכריז כי תולדות ישראל כפופים בלעדית לדבר ה׳ שהוא כח מיטהיסטורי. בהגיונותיו הוא הפריד אפוא בין תולדות ישראל ובין המחזוריות הטבעית של ההיסטוריה העולמית שסופה כליון: התכלית של תולדות ישראל נקבעה כבר בקדמות הימים על ידי דבר ה׳. לאמונה זו של ישעיהו השני התקרב כבר יחזקאל בתורת הלב החדש, הוא לב הבשר שיטע ה׳ בתוך העם במקום לב האבן (יחזקאל, יא 19, לו 26) ובחזון העצמות היבשות בו הוא חזה את תחית האומה: רוח ה׳ יחיה מתים: הם יפתחו את קברותיהם ויעלו משם. סיום החזון: ׳ויעמדו על רגליהם חיל גדול מאד מאד׳ (יחזקאל לז 10). יחזקאל ניתק אפוא את הגאולה שלעתיד מן הכפיפות לחוק הטבע: בזכות התערבותו הפלאית של ה׳ יקומו המתים ויינטע לב חדש בקרב העם במקום לב האבן המסמל את תכונתו בהווה. ישעיהו השני הוציא מכל זאת את המסקנה ההיסטוריוסופיה האחרונה וכונן את עקרון התקווה על תפיסת הזמן הליניארי המוציא במהלכו מן הכוח אל הפועל את שהיה גנוז בדבר ה׳ מקדמת הימים. תפיסה רדיקלית זו אינה עניו לעתיד לבוא; בעיניו היא בעלת משמעות אקטואלית, כאשר היא מתלווה בתקווה לשינוי סדרי בראשית לשם יישור דרך גאולים: כל גיא ינשא וכל הר וגבעה ישפלו, והיה העקוב למישור והרכסים לבקעה (מ 4). היסוד האוטופי הולך ומתחזק בנבואתו בזכות צירופם של יסודות הלקוחים מן ההיסטוריה העתיקה: נסי יציאת מצרים יהיו כאין וכאפס לעומת הנסים והנפלאות העתידים להתרחש בזמן קיבוץ גלויות (נב 12). כדי לשבר את האוזן הוא נותן פירוש חדש לעצם יציאת מצרים, כשהוא מתעלם ממקומו של משה, מלאך ה׳, ומציג את האירועים הללו כביטוי להנהגה הישירה של ה׳ כאשר פני ה׳ הושיעום. כך יוצא ע״פ גרסת השבעים לסג 22.9-8 אף זאת, הוא מעלה את המיתוס העתיק על מלחמת ה׳ כמפלצות הים שנזכר תחלה בקשר למעשה הבריאה. בפי ישעיהו נגרר מיתוס זה לתחום ההיסטוריה האקטואלית כשהוא מתפלל כי זרוע ה׳ תתעורר כבימי קדם כדי לשים מעמקי ים דרך לעבור גאולים, למען יבואו ציון ברנה ושמחת עולם על ראשם (ישעיהו נא 11-9). תקוותו הנלהבת לשינו סדרי בראשית מגיעה לשיאה בהכרזה: ׳כי הנני בורא שמים חדשים וארץ חדשה׳ (סה 17): הווה אומר, מעגלי הגאולה הקרובה יקיפו את ההיסטוריה כולה ואת הקוסמוס במלואו. ג בסיכום דיוננו רוצה אני להדגיש את הנקודות הבאות: אם עיקר האוטופיה היא חתירה אקטיבית לקראת הראוי להיות, הרי חוקי השבת וחוקי הקרקע הקדומים הם 22. בנוסח המסורה, ישעיהו סג 9-8 כתוב: ויאמרו אך עמי המה, בנים לא ישקרו, ויהי להם למושיע. בכל צרתם לא [קרי: לו] צר ומלאד־פניו הושיעם, באהבתו ובחמלתו הוא גאלם. הפסקה האמצעית מתורגמת אצל השבעים כדלקמן: K«i r-yri'fTo ,acrqs OXuJjfox;. ou iTQFcrßuq 0u5f c*77fX0&lt;;, a\\' ckutö«; Kpptos־n־ &lt;np1a1&gt; fi־auTOts fis o-a&gt;T ,rroüs» ׳ו-&lt;״0&gt;ז&gt;? ויהי להם למושיע בכל צרתם. לא צר ולא מלאך, פניו הושיעם. xopuK הוא כאן התרגום של ׳פניו׳, שכן פני ה׳ מסמלים את נוכחותו הבלתי אמצעית,• השווה שמי לג 14, 15 ועוד. [22]</page><page sequence="14">הנסיון המובהק להמחיש שאיפה זו. מגמתו של המחוקק העברי הקדמון להתגבר על המחזוריות נטולת המשמעות של הזמן הביולוגי־הפיסיקלי־קוסמי המכיל בחובו את המוות וליצור קצב זמן תכליתי, שעיקרו ההתרעננות וההתחדשות, כאשר שמירת מנוחת השבת מתפרשת כחיקוי קולקטיבי של החברה כולה של מנוחת הבורא, וכאשר חוקי שמיטה ויובל הם בבחינת הודיה קולקטיבית בבעלות האלהית הבלעדית על האדמה. הכלליות של חוקים אלה יוצרת את התנאים לחברה שוויונית: יתרה מזו, הכללת הקרקע במעגל ההתחדשות וההתרעננות מבטיחה את יציבות התשתית האיקולוגית־הסביבתית שעליה מיוסד קצב החיים של חברה זו. עיון קצר בחוקים של שלושת הרגלים יראה לנו בעליל את המאמצים לשלב את הזמן הביולוגי המחזורי במקצב הזמן ההיסטורי, הפורץ את המעגליות נטולת המשמעות של המקצב הזמן הביולוגי. תהליך זה הולך ונמשך מן המקרא עד לספרות חז״ל. האינטגרציה של חג הפסח למערכת ההיסטורית היא מירבית: מבחינה זו שונה פסח מחג הסוכות, ששילובו היה רופף ביותר ומחג השבועות, אשר נשתלב במערך ההיסטורי רק אחרי תקופת המקרא. במקראות רבים נזכר קרבן הפסח כמצווה הבאה כזכר ליציאת מצרים (שמי יב 48, במי ט 2, יהו׳ ה 10 ועוד): לפיכך סבורים כי אכן הקשר אל יציאת מצרים קדום עד מאד. השאלה היא רק מה היה החג במקורו, האם חג חקלאי או חג של רועים, והעדויות מבחינה זו אינן חד משמעיות. לפי דברים טז הוא חג האביב: שם בפס׳ 9 נזכר החל חרמש בקמה כתחילת ספירת העומר. לפי ויקרא כג 11-10 מוגדרת תחילת ספירת העומר כ׳מחרת השבת׳ של תנופת העומר ראשית הקציר. ע״פ מסורת זו רואים את חג המצות כחג ביכורי שעורים. נראה כי הביטוי ׳מהחל חרמש בקמה׳ (דב׳ טז 9) הוא כינוי לראשית עונת הקציר: היא העונה של ימות החמה. העירו על הלשון המקבילה ina sibit nigaiii הבאה בתעודות אשוריות מקפדוקיה של המאה היט לפסה״נ. משמעות הצירוף: באחוז במגל, והוא כינוי לראשית עונת הקציר.23 השאלה היא, האם מסורת זו שהיא בעלת אופי חקלאי מובהק היא הקדומה ביותר. בענין זה חלוקות הדעות, שכן הרמזים המצביעים לעבר התשתית הנוודית הן בעלות משקל רב. כבר וולהאוזן סבר על פי המסופר בס׳ שמות, כי פסח היה בעיקרו זבח של בכורות הצאן.24 סברה זו מתהלכת עד עצם היום הזה בוריאציות שונות. האמת היא שאין כל קישור מפורש בין פסח ובין עניין הבכורות, אף על פי ששתי הפרשיות נסמכות זו על זו(שמות יג 16-1). לפי דעה אחרת התפתח פסח מטכס שערכו הנוודים הקדומים בליל צאתם למרעה הקיץ. בטכס זה בקשו את עזרת האלים מן הסכנות שהיו צפויות לטלאים עקב השינויים בתנאי החיים.25 לפי סברה אחרת היה פסח טכס שעקר טעמו הגנה מפני משחית קטלני שסובב בחוץ בשעת חילופי המרעה. האמת היא שמוטיב חילופי המרעה לא בא זכרו במקרא, ואילו מוטיב ההגנה מפורש בשמות יג. לפיכך אפשר כי עקר טעמו של הטכס היה הגנה:26 23. טור־סיני, לשון וספר ג, 78 ואילך. הנ״ל, ־•Bundeslade עמי 59 ואילר Eisser-Lewv. Die allassyrischen Rechtsurkunden von Kültepe, I, !930, p. 69 ff. 24 . 124-129 ,98-99 ,'.J. Wellhausen, Prolegomena, pp. 82-88, idem, RAH 25. ש״א ליונשטם, מסורת יציאת מצרים בהשתלשלותה, ירושלים תשכ״ח עמי 94-80. 26. י׳ ליכט, פסח, אמ״ו, 526-514 (שם ביבליוגרפיה נרחבת). [23]</page><page sequence="15">בדרך השערה אפשר לקשור זאת עם חילופי המרעה, אף כי אין ראיה מפורשת לכך. בסיכומו של דבר, קרובה ההשערה כי פסח היה ביסודו חג נוודים, והוא נקשר אל מאורע יציאת מצרים עוד בטרם כיבוש הארץ. רק אז נוספו המוטיבים החקלאיים שנזכרו למעלה. כאמור, הקשר בין סוכות ובין ההיסטוריה רופף ורופס לאין שיעור בהשוואה לפסח. לפי כל המקורות גם יחד, סוכות הוא החג החקלאי בה״א הידיעה. הוא חג האסיף (שמות לד 22), זמן אספך את מעשיך מן השדה (שמות כג 16) או זמן אספך מגרנך ומיקבך (דב׳טז 13). זמנו מוגדר גם כ׳צאת השנה׳(שמי כג 16) או ׳תקופת השנה׳ (שמי לד 22). רק פעם אחת נזכרת זיקתו ליציאת מצרים: ׳למען ידעו דורותיכם כי בסוכות הושבתי את בני ישראל בהוציאי אותם מארץ מצרים׳ (ויקרא כג 43). אך במקורות הספוריים על יציאת מצרים אין זכר לישיבה בסוכות, ומה גם שנודדים יושבים באוהלים ולא בסוכות. מכאן יתד ופינה לסברה, כי אכן ישיבה בסוכות הוא מנהג חקלאי, הוא משקף הוי חקלאי.27 לפי מספר הקרבנות שהיו קרבים בחג זה-שבעים פרים במשך כל הימים ועוד שני אילים וארבעה עשר כבשים בכל יום (במי כט 32-13)-היה זה אולי החג החשוב ביותר בין שלושת הרגלים: הוא חג איסוף היבול מן השדות החל בסוף עונת הקיץ לפני עונת הגשמים. משום מה אין זכר בתורה לתפלת הגשם, אשר בודאי נהגה בחג זה. ענין הגשם הוזכר רק על ידי זכריה (יד 17), אך הוא עולה בהרחבה במשנה. בחג נידונים על המים (ר״ה א, ב) ועורכים טכס ניסוך המים (סוכה ה, ב) ובתפלת החג מזכירים גבורות גשמים (סוכות: תענית א, א). מן הסתם נהגו מנהגים אלה בימי המקרא, אלא יש לשער כי עורכי המקרא פסחו עליהם, אולי בשל אסוציאציות מאגיות או אליליות שנתעוררו בימיהם. מכל מקום, ברי כי קישור חג הסוכות ביציאת מצרים הוא עניין מאוחר בעולמו של מקרא. כאמור, חג השבועות נשאר בכל המקרא חג חקלאי טהור. הוא חג הביכורים (במי כח 21), ונקרא גם חג הקציר (שמי כג 16) והוא חל במועד קציר החטים (שמי לד 22). כפסח וסוכות הוא נמנה עם הרגלים (שמי כג 16, לד 22, דב׳ טז 12-9, 16). אפשר להבחין בנסיון לקשר גם חג זה ביציאת מצרים, כפי שיוצא מוידוי הביכורים (דב׳ טז 1 ואילך): אך הנסיון לא עלה יפה הן משום שפסח ויציאת מצרים נתהדקו זה בזה בתודעת הדורות כבר מימים קדומים, הן משום שהבאת כל הביכורים גופה לא נתיחדה אך ורק לחג השבועות. אופיו החקלאי המובהק מסתבר מן העובדה, שהוא החג שלא נקבע לו בתורה זמן מוחלט אלא הוא תלוי בזמן הבאת העומר, הוא ראשית הקציר. כאמור (ויקרא כג 16-15) הוא חל שבעה שבועות או חמישים יום מיום הבאת העומר, היינו ׳מהחל חרמש בקמה׳ (דב׳ טז 9). תהליך ההיסטוריוזציה של חג זה נסתיים רק בימי בית שני. יש הסבורים כי החג שהוחג בימי אסא מלך יהודה (דה״ב טו 15-10) הוא חג השבועות וכי יש בו רמז למתן תורה, אך הדבר אינו יוצא מגדר השערה.28 הרמז הברור הראשון לחג מתן תורה (ביום טז לחודש השלשי) מצוי בס׳ 27. י׳ ליכט, סוכות אנצ. מקראית כרד ה׳ 1043-1037 (שם ביבליוגרפיה נרחבת). 28. .Polin. La Feie Juive de Pentecöte (שם ביבליוגרפיה) וראה M. Weinfeld Pentecost as 7-18 .Festival of the Giving of the Law'. Immanuel. S. 1978. pp• י״ש ליכט, שבועות, אנצ. מקראית כרך ז 494-492 (שם ביבליוגרפיה נרחבת). [24]</page><page sequence="16">היובלים א 1. באופן מפורש נקשר חג השבועות במתן תורה רק בספרות חז״ל.29 משמעותם הכפולה של שלושת הרגלים בחגי טבע והיסטוריה הפקיעה אותם מקצב הזמן הביולוגי הבלעדי בו היו נתונים תחלה ושילב אותם בקצב הזמן ההיסטורי. יש להדגיש כי אין לפרש קשר דו־מישורי זה של החגים בטבע ובהיסטוריה כניסיון לנתקם מן המחזוריות הטבעית: לא כן, המגמה היא לשלב את שתי המערכות, שכן כל ניתוק מן המערכת הטבעית היתה נידונה לכשלון בשל הזיקה הטבעית של חיי אדם וחיי חברה למחזוריות הטבעית. מגמת הניתוק מגיעה למלוא מיצויה רק בהגיונותיהם ההיסטוריים של הנביאים: הרי בתחום ההיסטורי מסוגל היה רצון הקיום של ישראל להתגבר על הסכנות החמורות שאיימו על האומה מבחוץ רק בזכות האמונה, כי יכול תוכל להתרומם מעבר לתנאים הטבעיים וההיסטוריים־ריאליים אשר בהם נתונה היתה כבצבת. הנסיון הנבואי הראשון ליצירת היסטוריוסופיה אוטופית הוא משל הושע. כאנטיתיזה לתפיסה האורגנית של האלילות הכנענית המיוסדת על עקרון הויטליות, הריהו חוזה את הברית החדשה בין ישראל לאלהיו המשמשת ביטוי לרצף הקוסמי המיוסד על מידותיו של אלהים: הביאור הוולונטרי של תהליכי הטבע הוא חלק בלתי נפרד של המיתוס המונותיאיסטי הבא להתמודד עם סכנת המיתוס האלילי הכנעני, תוך הדגשת התשתית המוסרית של חברת העמים. הציפיה לכריתת הברית החדשה מתמזגת אצלו בציפיה להופעת המלך האידיאלי מבית דוד (ג 5). שונה הוא המבנה של האוטופיה שבס׳ ישעיהו. בראשית דרכו, עוד לפני שנתוודע לאימפריאליזם האשורי, הוא מדגיש את מרכזיותה המשמעותית של ירושלים ושל תולדות יהודה בהיסטוריה העולמית ומתרגם הכרה זו למונחים היסטוריים ריאליים מזה ולחזון אוטופי מזה. שני הקטבים של תפיסה זו הם חזון הר הבית מזה, היינו ירושלים כמרכז רוחני עולמי והתיאוריה של מטה הזעם מזה, המבארת את ההיסטוריה הריאלית על פי צד השלילה שבהנחה זו, היינו אשור כעונש ליהודה. משתמע מכאן שלגורלם של עמי העולם אין כל משמעות עצמית (לז 27-26): כבר מקדמת דנא נחרץ גורלם, מלך אשור אך מבצע פסק דין זה. תבוסתה הקרובה של אשור לפני שערי ירושלים באה להמחיש את אפסות הרהב האלילי של מלכה: האמת היא שאיננו אלא כלי עוור בידי קדוש ישראל (י 5 ואילך. 34-32: יא 1, יד 27-24, לז 29). דמות המלך המיועד מבית דוד מזדקרת על רקע השינויים המהפכניים שמרומז עליהם בי׳ 34-32, היינו שבירת אשור. אופיו הרוחני תואם את מעמדו של הר בית ה׳ כמקור דבר ה׳ בשעה שהגויים ישמידו את כלי המלחמה שלהם. משמע, האוטופיה של ישעיהו יונקת מאותו מקור מהם ניזונה הערכתו ההיסטורית ריאלית, היינו האמונה במרכזיות המשמעותית של עם ישראל ושל ציון.30 ואשר לדמות המלך האידיאלי המיוחל, הוא האנטיתיזה הקיצונית לרודנים האשוריים המטילים חיתיתם על העולם: לא שרירות לב ורשעות כי אם צדק ומשפט הם אזור מתניו, לא בחרב ובמלחמה כי אם ברוח בו נחן הוא מגשים יעודים אלה. 29. עיין מכילתא דר׳ ישמעאל מהדורת הורוביץ־רבין עמי 211. שבת פו׳ עב-פז, עא. 30. יש צורר לדון מחדש בתיאורים המפארים את ירושלים במזמורי תהלים: השאלה כיצד נשתקעו בתיאורים אלה מסורות היסטוריות ומיתות קדומות טעונה בירור יסודי. דברים מאלפים בנידון זה מצויים בפירושו של קראוס Psalmen l-ll על המזמורים כב, מו, מח, נ, קי, קלו ועוד. [25]</page><page sequence="17">בציור שבפרק יא חוזרים מוטיבים מסיפורי גן עדן כשם שבדברי ישעיהו השני כלול הדימוי המיתי של מלחמת הים (נא 11-9) והדימוי ההיסטורי של יציאת מצרים (נב 12). ברם, טעו החוקרים כאשר החליטו על סמך סממנים אלה כי אחרית הימים מצטיירת בעיני הנביאים כאיספקלריא עתידה של ראשית הימים, כשיבה לתור הזהב של תחילת האנושות. הטעות האופטית שבהערכה זו נעוצה בהפרות משקלם של הסממנים הספרותיים שהזכרנו מזה ובחוסר תשומת לב מספקת לאופיה ומהותה של אחרית הימים מזה. שכן למעשה אירועי תקופה אידיאלית זו נתפסים כקיום דבר ה׳ קדמון, הווה אומר ההיסטוריה של ישראל טעמה אינה בחזרה על עצמה כי אם בזה שבמרוצתה תצא מן הכוח אל הפועל מטרתה שנקבעה לה מקדם (יש׳ מ 5). כבר הסופרים הקדומים בקשו לנתק את ההיסטוריה של עם ישראל מן החוקיות הביולוגית המחזורית האטומה כלפי שאלות דת ומוסר ולהעמידה על שכר ועונש, על חטא, פורענות ותשובה וביוצא בזה. הנביאים הקלאסיים פיתחו מגמה זו כאשר ניתקו את הגיונותיהם על אחרית הימים מכל כפיפות למגבלות המחזוריות הביולוגית נטולת המשמעות: בכך יצרו תהום בין תולדות העמים ותולדות ישראל בהווה באשר שתיהן כפופות למערכות חוקים שונות. המפגש בין שתיהן יהיה לעתיד לבוא כאשר תיעקר מלב העמים תאות המלחמה וכאשר הם ישמידו את כלי המלחמה. בכך הצליחו הנביאים להתגבר על היאוש המדכדך שבהיסטוריוסופיה ׳הטבעונית׳ המעגלית ולפרוץ את הדרך לתקווה חדשה. תקווה זו מיוסדת על הזמן הליניארי אשר במהלכו יתגשם מה שלא היה עדיין, היינו הופעת המלך האידיאלי שהוא הניגוד למציאות המושחתת (יש׳ יא, יר׳ כג 5 ואילך, יחזקל לד) וכן קיום דבר ה׳ הקדמון הגונז בחובו את הבריאה האידיאלית המשוחררת משלטון המוות והכליון (ישעיהו כה 8, כו 14, 19). [26]</page></plain_text>