<plain_text><page sequence="1">STUDIE Jakub Češka Glorifikace autorského gesta V následujícím příspěvku bych rád načrtnul jistou jednotící linii v rozmanitém díle Milana Kundery. Pro názornost bych použil metaforu kruhu či kruhového pohybu: Pomyslný počátek můžeme hledat v lyrickém gestu,1 v antropomorf- ních metaforách, které zlidšťují nelidský svět; dále se můžeme přesunout k distanci vůči tomuto gestu,2 odkud vede cesta ke glorifikaci vyprávění: vy- právění je v tomto ohledu výsostný, ničím neohrožený post.3 Dále bych se pokusil načrtnout poetiku Kunderových románů, která je podle mého soudu rozložena do polarity metafor (přičemž postoj k metaforám je u Mi- 1 Jelikož hodlám ukázat jistou významovou stopu Kunderových textů, nebudu se zabývat tím, jak je lyrice rozuměno v literárním kontextu, neboť tím bych se dostal do jiných významových sou- vislostí (do kontextu teoretizování, k otázkám, co lze, a co nikoli za lyriku považovat, a to vzhle- dem ke zvolenému teoretickému rámci...), takto bych ani nemohl pojednat vytyčené téma v díle Milana Kundery. Lyrice zde tedy nerozumím jako jednomu prvku z žánrové triády (jak by bylo možné např. na základě Staigrova výkladu - Steiger 1969), ale s pojmem lyriky zde budu nej- prve zacházet do jisté míry metaforicky v intencích, jak mu rozumí Milan Kundera. Lyriku charak- terizuje jako sféru nezkušenosti, narcismu, zprostředkovanosti, lyrik se v tomto ohledu stává privi- legovaným terčem Kunderových románů a esejů. Na Kunderově postoji vůči lyrice lze však nalézt jistou dvojznačnost: třebaže lyriku proklamativně odmítá, karikuje, zesměšňuje (ať již ve zmiňova- ném románu Život je jinde - Kundera 1979 -, nebo v esejích), jeho vlastní pojetí autorství (velmi výrazně v eseji „Kdo je to romanopisec?" - Kundera 2006), stejně jako i motivace pohybu romá- nových postav, nese stopy lyriky. Na lyričnost Kunderova pojetí autorství velmi přesvědčivě pou- kázal Václav Bělohradský (2006) v textu „Kunderův sen o absolutním autorství". Mně však nepů- jde pouze o to, abych hledal rozpornost v Kunderově pojetí autorství či jeho lyrickou stopu (tuto lyrickou stopu Bělohradský nalézá právě v Kunderově pojetí autorství nebo v jeho pojetí „estetic- kého záměru"), ale rád bych rozšířil pozornost nejen na prozaické texty, ale konečně na všechny texty, které nesou jeho podpls. Pokusil bych se načrtnout charakter Kunderova rukopisu, různé žánry nutně neohrožují stálou povahu rukopisu. Abych však mohl prokázat lyrickou stopu, bude zapotřebí ji pevněji uchopit. Předběžně bych lyriku vyznačil jako antropomorfní gesto. 2 Kunderova distance vůči lyrickému gestu je obecně známá: v rozhovoru s Liehmem charak- terizuje poezii, která „napomáhá vytvářet obecnou mentalitu pramálo racionální, pramálo du- chaplnou a vtipnou, zato trošku hysterickou, sentimentální a kýčovitě zabarvenou" (Liehm 1990: 59), demystifikaci básnictví jako sféry nezkušenosti věnuje román Život je jinde. 3 Vyprávění je u Kundery vždy nějak spjato s mocí. Ve Směšných láskách (Kundera 1963b) vidí v mystifikaci pole svobody, vypravěč je jednoduše tím, kdo volí, zatímco postava bývá volena, v závěru Opony (Kundera 2005) se věnuje dvěma románům ( Když jsem umírala a Nebezpeč- ným známostem), na kterých si přes všemožné rozdíly všímá totožného pohybu sesazení vý- lučného vypravěče a rozbití jeho moci. Útok na despotického vypravěče je pro Kunderu aktem revolty, neboť je namířen na jeho děsivou moc (Kundera 2005: 195-196). S jistou mírou nad- sázky by bylo možné mluvit o přízraku vypravěče. Je třeba pronásledovat klamnou moc vypra- věče. Lze tedy vidět, nakolik je pro Milana Kunderu pozice vypravěče spjata daleko spíše než s literární teorií s tématem moci. Tento motiv (motiv sesazení vypravěče) můžeme sledovat od jeho prvních beletristických děl až k jeho prozatím poslední knize esejů.</page><page sequence="2">ČESKÁ LITERATURA 1/2008 - STUDIE 2 lana Kundery ambivalentní) a metonymií, které lze nalézt v pozdním románo- vém díle. Provizorně snad lze říci, že mají-li vrch metafory, máme co do činění se sugestivností vyprávění, s antropomorfními gesty, s lyrikou, zatímco získají- -li převahu metonymie, lze vykázat převahu předmětného světa nad vyprávě- ním a řečí. Nakonec bych se rád věnoval Kunderovu pozdnímu pojetí autorství, které lze přirovnat buď k pozici vypravěče v klasickém narativu, nebo k pozici blogera; pochopitelně, že metaforu blogera lze použít pouze s jistými restrik- cemi. Stěžejním problémem Kunderova pozdního pojetí autorství by mohla být otázka práva na čtení. Nejprve se podívejme na Kunderův raný postoj k básnictví, jakož i na to, jaký s sebou tento postoj nese důsledky. V úvodním eseji (Kundera 1963a) k výboru z Nezvalovy poezie s názvem Podivuhodný kouzelník nabízí velmi propracova- nou a konzistentní podobu básnického gesta. Jako by báseň měla své místo jen a jen v knížce. Jako by je neměla též v rádiu, na pódiu, na gramofonové desce. Jako by je nemohla mít, jak o tom sní Nezval, na malých pomníčcích v přírodě. Jako by je neměla mít na domech. Jako by se básně nemohly rozžíhat večer neónovým světlem místo stupidních reklam propagujících klobouky, plnicí pera či restaurant. Jako by neexistovaly krátké, dvou-troj veršové básně-sentence, přímo předurčené pro tuto světelnou existenci. Ten, kdo je pou- čen o velké a nepostřehnutelné moci sugesce a sugestivního zaklínadla, nebude mi odporovat, budu-li tvrdit, že člověk, který by každého večera viděl svítit dole nad Václavským náměstím dejme tomu nápis - chci svět, ve kterém bych nepřeká- žel ani dítěti, musil by být člověkem lidštějším a jemnějším, prostě jiným člověkem než ten, kdo vidí svítit denně na témže místě smysluplný nápis Prazdroj. (idem 1963a: 16-17) Demiurgický ráz básnického slova dokládá další citací z Nezvala: „Dávám věcem nová jména, abych definoval jejich lidskou rovnici" (Kundera 1963a: 20). Budoucnost je tedy v našich slovech, básníci konají nezadržitelně svoje dílo. Jakou zázračnou moc má poezie, lze doložit dalším citátem: Píše-li v Pěti minutách za městem v nádherné vizi budoucnosti o tom, že „svět fanto- mů se promění v svět věcí", pak tuto proměnu uskutečňoval on sám již ve své poezii. (idem 1963: 20) Zde je vidět, nakolik je v raném období Milan Kundera fascinován perfor- mativním rázem výpovědi, zároveň je však patrný antropomorfní tah: svět fan- tomů se má stát světem věcí. Zde se nabízí krátká odbočka, která spojí tento text s jeho prozatím posledním esejistickým dílem Opona (idem 2005). Při re- kapitulaci Gombrowiczova pohledu na tradici románu zmiňuje mimo jiné Gombrowiczovy výtky vůči tradici francouzského nového románu a také vůči</page><page sequence="3">3 JAKUB ČEŠKA kritice, jmenovitě vůči Rolandu Barthesovi (idem 2005: 98). Nový román cha- rakterizuje slovy: ubohost, monotónnost, solipsismus, onanie; novou kritiku, potažmo francouzský Strukturalismus: čím vědečtější, tím pitomější. Sice se jedná v tomto případě o rekapitulaci Gombrowiczových tezí, ale i v tomto fi- gurativním odstupu lze nalézt stanovisko Milana Kundery. Obdobně je tomu v jiných esejích, ať již píše o hudbě Stravinského, Kafkově testamentu nebo o překladech Kafkových románů, kde dílčí stať končí slovy: páni překladatelé, nesodomizujte nás (idem 1995: 132). V tomto ohledu můžeme vidět nejen zárodek Kunderovy poetiky, ale také jeho pozdního období, zejména však to, jak je jeho poetika vepsána na rub ne- osobního psaní, na rub strukturálních výkladů, na rub absence antropomorf- ních metafor. Nyní se zdá, že nikoli náhodou by bylo možné využít Barthesovu analýzu mytologií (Barthes 2004) k inverznímu čtení Kunderova raného eseje. Barthesův program je naprosto opačný: osvobodit rukopis od kulturních ná- nosů, od antropomorfních gest, která zcizují objekty; program francouzského nového románu jako i některé teze Barthesových textů vedou k tomu, aby vy- kázaly objekty v jejich esenciální štíhlosti. Zde tedy můžeme najít zárodek oné pozdní glorifikace autorského gesta, které nalezneme v Kunderových pozdních esejích; ve velmi křiklavé podobě v sešitě esejů s názvem Nechovejte se tu jako doma, pftteli (a to zejména v eseji „Kdo je to romanopisec?").4 Vraťme se však k tomu, co pro Kunderu znamená vyprávění a jak jej původně chce držet z dosahu lyrických tiků. Už v povídce Já truchlivý bůh (Kundera 1963b) vyznačuje vypravěč, co pro něho znamená vyprávění, které nehodlá zkoumat z nějaké teoretické záliby, ale které je pro něho vždy nějak spjato s praxí psaní, potažmo s osudem. Základní rozlišení klade mezi vypravěče a postavy. Vypravěč jako by měl svobodnou vůli, neboť bere svůj osud do ru- kou, zatímco postava je vazalem nějakého nevlastního vyprávění, pokud se dostane do osidel vypravěče, přenechává svou vůli vůli vypravěče.5 Vypravěč si tedy na první pohled může dělat, co chce, neboť si předepisuje svůj pohyb, roz- dává narativní karty (základní problém však vězí v tom, že tyto karty nikdy ne- jsou jeho). V povídce Já truchlivý bůh (idem 1963b) můžeme sledovat jednotlivá přeznačení, která jsou založena narativním aktem Adolfa: Apoštol - dirigent Aténské opery, převlek, divadelní kulisy, kavárny Bellevue, Jana jako adeptka 4 V textu „Najde Milan Kundera svého Ambrosia?" (Češka 2006) jsem naznačil mírné posuny ve významech v počeštěných esejích oproti jejich původnímu francouzskému vydání. V počeš- těné verzi je do jisté míry potlačena implicitní polemika s novou kritikou. Ve francouzském vy- dání nese esej název „Qu'est-ce qu'un romancier?", jež je aluzivně spjat s názvem Foucoultova textu „Qu'est-ce qu'un auteur?". Tato skrytá polemika je zesílena tím, že romanopisec v Kun- derově pojetí je negativem Foucaultova autora. Romanopisec je spjat s myšlenkou původnosti, autonomie atp., z tohoto titulu má také nárok určit hranice svého díla. 5 Nakolik je tento titánský projekt neudržitelný, lze sledovat ať již na Kunderových románech, nebo na „osobním" psaní Vaculíka - za příklad lze vzít román Jak se dělá chlapec.</page><page sequence="4">ČESKÁ LITERATURA 1/2008 - STUDIE 4 pomsty, libertinská historka jak potrestat ženu, která Adolfa odmítla. Nyní již nemáme co do činění s lyrickým projektem, ale vypravěč se ukazuje jako tvůrce světa; lyrika by z této pozice mohla být odsunuta na vedlejší kolej světa iluzorního. Avšak proklamovaná všemoc Adolfova vypravěčství je zpochyb- něna, neboť rubem libertinské historky je cyranovský příběh: Adolf sice ve svém vyprávění hodlá ztrestat hloupou blondýnu Janu, rubem této historky je však gesto lásky, které teprve dává smysl Adolfovu vyprávění a zanáší Adolfa pozdní lítostí: bez libertinské historky by však nebylo gesto lásky vykonáno. Vidíme tedy, že v raných prózách Milana Kundery je vyprávění spojeno s mocí, kterou v teoretické perspektivě můžeme narušit poukazem k tema- tické osnově (pokud jde o povídku Já truchlivý bůh), která prchá z pozornosti vypravěče. Narušování nedobytnosti vypravěčského postu můžeme dále sle- dovat v povídce Nikdo se nebude smát (idem 1991): pozice mladého kunsthisto- rika je ohrožována neviditelným okrajem jeho intriky; tam číhají ostatní skrytí vypravěči. Příkladů, kdy je „skutečnost" na straně vypravěče, bychom našli v díle Milana Kundery celou řadu. Pro názornost uvedu poslední příklad: půjde o Kunderovu variaci na Diderotův román Jakub fatalista a jeho pán. Položíme-li oba literární texty vedle sebe (třebaže jde v Kunderově variaci o drama, tj. „scé- nář" k divadelní hře, svoluje, aby byl vydáván v knižní podobě, tedy jako lite- rární text), základní rozdíl mezi Diderotovým románem a Kunderovou variací lze vidět v otázce, co má navrch, co je silnější: zda skutečnost, nebo vyprávě- ní?6 V Diderotově románu můžeme jednoduše říci, že skutečnost má převahu nad vyprávěním. Proto také Jakub nemůže dovyprávět historku hostinské, ne- boť není soumezný s jejím událostním substrátem, zatímco v Kunderově variaci má převahu vyprávění nad skutečností, a proto může Jakub změnit závěr his- torky, kterou hostinská vypráví. Nyní se již nepohybuje v řádu skutečnosti, ale v řádu řečí - utkání hostinské s Jakubem lze vidět jako rétorické klání. Teprve gesto vypravěče dává událostem jejich (lidský) rozměr. Zde můžeme vidět další z poukazů k všemoci vyprávění, jakož i k tomu, nakolik je Kunderovo pojetí vy- právění spjato s jeho tehdejším pojetím básnické řeči: „svět fantómů se pro- mění ve svět věcí." Sice by bylo nyní možné poukázat k románu Život je jinde (idem 1979) jako ke kritické reflexi básnictví coby narcistního gesta, ve kterém se básník bere velmi vážně právě proto, že mu svět nastavuje záda a vykazuje ho ze dveří, avšak jelikož je tento román natolik interpretačně ochočen, nebudu se jím zde podrobněji zabývat. Všimněme si jen jednoho momentu, který je jak po- stavě básníka, tak i postavě vypravěče společný: básník je sužován gestem ex- komunikace, je vyloučen ze společnosti správných chlápků, spodní část domu je před ním uzavřena, a přitom právě dole se odehrávají hlučné zábavy. Jaro- 6 Pokud použijeme odlišení příběhu a diskurzu, můžeme se ptát, co zakládá vyprávění: příběh, nebo diskurz?</page><page sequence="5">5 JAKUB ČEŠKA milův pohyb se spotřebovává v kompenzačních strategiích, které mají nako- nec původ u jeho maminky, prohra má být přeznačena na výhru, nezkušenost na zkušenost. V tomto ohledu je jeho pohyb podobný pohybu Ludvíka z Žertu (idem 1967), jehož pronásleduje přízrak zrazeného přátelství a exkomunikace, do osidel jeho msty upadne Helena, ale Eva Brožová, černovláska, přítelkyně Zemánka, se odvrací a odchází. Exkomunikaci je vystaven také Adolf z již zmi- ňované povídky (idem 1963b): Jana ho odmítá, intrika je kompenzační strate- gií exkomunikace (exkomunikovaného). Pokud setrvám ješté chvíli u metafor exkomunikace a kompenzace, můžeme vidět, nakolik je intrika (vyprávění) ve- tkána do lyrických osidel: svět nám nastavuje záda, a proto je třeba jej za- říkávat, přemluvit, přeznačit, zabydlit vyprávěním, obelstít klamavou mocí vypravěče. Jednu z významových os díla Milana Kundery můžeme vidět ve výše načrt- nutých metaforách: jisté texty lze číst jako kompenzační strategie, které mají zahladit počáteční exkomunikaci. Exkomunikačním gestem lze sjednotit žán- rově rozličné a časově odlehlé texty. V Nesnesitelné lehkosti bytí (idem 1985) si Tomáš představuje partu nekonformních lidí jako ženu, která nasedá do vlaku a kterou již neuvidí. V Kunderově básni Láska a život (idem 1953) nalezneme obdobnou figuru, kde je vedena analogie mezi nepřízní strany a nepřízní ženy: báseň zahrnuje symetricky také přijetí, což je opět dáno analogií přijetí ženy jako přijetí strany.7 V Tomášově případě jde sice o představu, kterou asociuje se situací odmítnutí (odmítnutí od správných chlápků), ale tematická výstavba je obdobná: exkomunikace je něco jako odmítnutí od ženy a naopak. V tomto ohledu lze tedy tematicky sjednotit období básnictví s obdobím románu. Zde se nabízí otázka, co lze, a co nelze z díla Milana Kundery interpretovat. Při interpretaci díla jiného autora by se sice tato otázka mohla zdát nadbyteč- nou, ale jelikož Milan Kundera sám vstupuje do interpretačního klání o význam vlastních románů (stejně tak dává v obecnou známost to, co počítá do svého díla a co nikoli), je zapotřebí učinit několik poznámek, ve kterých hodlám obnažit důsledky, které toto gesto s sebou nese. Jistě bychom mohli otázku hranic díla, které vyznačuje jeho autor, smést ze stolu jako nepatřičnou, neboť přísně vzato autor není nikým jiným než jedním z řady interpretů. Avšak právě z tohoto au- 7 Ve figuře exkomunikace bychom mohli sledovat afinitu s Girardovým konceptem nespon- tánní touhy, která je v Kunderově díle nejprve neuvědomělá (při psaní Směšných lásek Kun- dera Girardovu interpretaci románu ještě neznal), později se sám přihlašuje k Girardově výkladu (v rozhovoru s René Girardem v roce 1986, http://yrol.free.fr/LITTERA/GIRARD/entretien.htm). François Ricard sice jemně odstiňuje Kunderovu poetiku románů od Girardova konceptu, nám však postačí to, že Kundera velice zřetelně vyjadřuje své sympatie k Girardově Lži romantismu a pravdě románu jako i ke knize Les choses cachées depuis la fondation du monde. V této sym- patii by bylo možné vidět další vymezení vůči nové kritice, neboť René Girard je jedním z jejích významných kritiků. V Girardově konceptu napodobivé touhy {désir mimétique) snad Kundera nachází propojení románového světa s životní zkušeností, ačkoli zároveň hodlá držet jeho au- tonomii. Z této pozice těsného sepětí s realitou může kritizovat akademičnost a sterilitu nové kritiky.</page><page sequence="6">ČESKÁ LITERATURA 1/2008 - STUDIE 6 torského gesta ohraničení díla vyčnívá vypravěčský tah, který stanovuje to, co do příběhu Kunderova díla patří, a co nikoli. Jako by se vypravěčské gesto, které autor v mnoha ohledech tematizuje v esejích či v románových esejistických pa- sážích, zrcadlilo v metapříběhu jeho díla. Zde máme co do činění s autorskou sebedefinicí: není to žádná direktiva, přesto však tato sebedefinice vstupuje do jednotlivých interpretací a nakonec by bylo možné rozdělit jednotlivé inter- prety na ty, kteří se jí podřizují, a kteří nikoli. Před interpretem stojí alterna- tiva, zdali se podřídí estetickému ohledu, který preferuje Milan Kundera (potom škrtne básnické sbírky, dvě divadelní hry. . .), či nikoli. Základem této alternativy je narativní karta estetického záměru, lze však hrát i s jinými kartami. Pokud autorský nárok „estetického záměru" transponuji do situace vyprávění, otázkou je, zdali je interpret románovou postavou, která vystupuje v metapříběhu o Kun- derově estetickém záměru, nebo zdali se hodlá stát sám vypravěčem Kunderovy poetiky. Ve chvíli, kdy se podvolíme „estetickému záměru", nutně musíme ab- dikovat na sledování pohybu metafor či tematické osnovy; a také nemůžeme pojednávat texty Milana Kundery jako specifický rukopis, který navzdory žánro- vým odlišnostem a časové odlehlosti jednotlivých textů zachovává poměrně sta- bilní podobu. V tomto textu hodlám pohlížet na texty Milana Kundery jako na jistou praxi psaní, v níž se zrcadlí jisté pojetí řeči, její určitá reflexe. Abych mohl pevněji ukotvit pojem antropomorfních gest, bude třeba udě- lat krátkou odbočku. Vyznačím ji v několika krocích. Nejprve v Kunderově stu- dii o Vančurovi (Kundera 1960), kde se nejen na stylistické rovině snaží najít možnosti moderní epiky a staví proti sobě Balzakovy a Vančurovy romány. Zde si všimněme úrovně popisu: u Vančury se popis oživuje antropomorfními metaforami. Osudy postav, či jinak řečeno linie příběhu, jsou promíseny s po- pisem, v popisech se zrcadlí atmosféra, popis není lhostejný a neprostupně oddělený od příběhu, jako tomu je v Balzakových románech. V Barthesově terminologii můžeme říci, že v popisu je přítomen indiciální charakter;8 po- kud bych pokročil v náčrtu ještě dál, lze říci, že indicie smývají či zastírají předměty a vztahy v předmětném světě, neboť kvůli nim je pozornost zamě- řena na metafory, které indikují přítomnost subjektu, jakož i jeho stav. Snad lze takový popis označit jako oživlý (Kundera mluví o lyrické evokaci před- mětného světa - idem 1960: 146), neboť spočívá na subjektu, který jej oži- vuje: popis není popisem okolí, ale expresí toho, kdo popisuje.9 Zde by bylo 8 K pojmu indicie viz Barth es 2002. 9 Příkladů by bylo možné nalézt celou řadu, a to nejen pouze u Vančury. Např. ve Valčíku na roz- loučenou (Kundera 1997a) vnímá Jakub pestrobarevné podzimní stromy ve dvou naprosto od- lišných významech: jednou jako požár, který spaluje jeho vzpomínky, podruhé jako akcent krásy Klímové, která mu má říci, že ztratil život v politických půtkách, namísto aby jej obětovál kráse. Mezi oběma expresemi uplyne jeden den. Pohled na pestrobarevné podzimní stromy v patřič- ném slunečním osvětlení je překryt antropomorfním gestem, které se stáčí k subjektu, takto při- spívá do pokladnice příběhu té které postavy. U Milana Kundery nejsou objekty nikdy lhostejné k pozorovateli, ale vždy mu přinášejí nějaké sdělení. Nejsou tedy tím, co je k vidění, ale tím, co</page><page sequence="7">7 JAKUB ČEŠKA možné mluvit o zlyrizované próze.10 Dále se lze zaměřit na Kunderovo pojetí postmodernosti a modernosti, kterou vztahuje vůči tradici nového románu. Kunderův projekt není programově revoluční (jako tomu je v novém románu), Kundera se hlásí k odkazu románové tradice a svému dílu rozumí jako je- jímu pokračování.11 Abych mohl ukázat rub Kunderova psaní, vyjdu z analýzy Alaina Robbe-Grilleta, který při kritice klasického rukopisu (Balzaka před- stavuje jako jednu z jeho hlavních ikon) vyznačuje pojem antropomorfhího ru- kopisu. Ve dvou ohledech je Robbe-Grilletova analýza pro následující výklad přínosnější než teze Nathalie Sarrautové: jednak profiluje vlastní románový program vůči románům Balzakovým (po stopách Balzaka se vydává také Mi- lan Kundera ve vančurovské studii), jednak zavádí pojem antropomorfního rukopisu, a takto i antropomorfních metafor, což umožní ukázat lyrizaci po- hybu románových postav u Milana Kundery. Jelikož byl Robbe-Grillet bedlivým čtenářem Rolanda Barthese,12 ukáže se nakonec, že přínosnost Barthesových analýz pro vyznačení rubu Kunderova rukopisu není nikterak náhodná. Z to- hoto bodu bude vidět jednak programová neshoda (z pozice Milana Kundery je k rozmlouvání. Pestrobarevné stromy, lavička, na které si Tereza četla knihu (idem 1985), ble- děmodrá noční košile coby dárek od Františka, jako bažina dobroty a oddanosti, která Růženu pohltí (Kundera 1997), pobořená Staroměstská radnice jako svědectví Tereziny matky o chát- rajícím neindividuálním těle (idem 1985), pes jako pronásledovaný (idem 1997a) a jako jediný, kdo vítá Josefa při návštěvě rodné země (idem 2003)... 10 „Svět" je expresí postavy: v tomto zkráceném popisu by se mohlo zdát, že jde o rozpor, ne- boť „svět" je to, co je společné, ač je to třeba svět fiktivní. Avšak Kunderovy románové postavy žádný takový společný svět nemají, neboť postava překrývá to, co je vně, svým intimním příbě- hem. Každá z postav zaklíná svým idiolektem svět, osobní přízraky prchají ze samomluv po- stav, aby se staly rozcestníkem v příběhu. Smývání vnějšku intimitou postavy či jejím symbolic- kým slovníkem je jedním ze základních charakterů Kunderových románů. Za příklad můžeme vzít povídku Falešný autostop (Kundera 1991), kde mladíkovi splyne symbolická silnice život- ních omezení se silnicí, po které jede se svojí přítelkyní na dovolenou. Pokud budu parafrázo- vat Nezvala, v tomto okamžiku se stává svět fantomů světem věcí. Zlyrizovanou prózou rozumím tedy takový způsob psaní, kde postava (subjekt) metaforizuje okolní postavy, události, předměty, které se stávají podkladem, na němž se realizuje samomluva, fantomy, osobní symboly postavy. Postavy Kunderových románů můžeme s jistou mírou nadsázky označit za „tichošlápky", každá z postav praktikuje denní snění, o němž před ostatními mlčí. Postavu lze přirovnat k místnosti bez oken a dveří, od jedné postavě k druhé nevede žádná cesta. 11 Ke Kunderovu pojetí postmodernosti se vyjadřuje Annelise Saulin-Ryckewaertová. Autorka na příkladu Nathalie Sarrautové ukazuje odlišnosti v pojetí modernosti - nejenom že pro Sar- rautovou je pojem postavy zastaralý, ale revolučnímu projektu románu rozumí jako něčemu no- vému, kde se nemá využívat výdobytků románové tradice. Zatímco nový román má stát v pro- tikladu vůči tradici románu, Kundera rozumí modernímu románu jako pokračování románové tradice (Saulin-Ryckewaert 2004). 12 „K alianci teorie a praxe psaní srv. Darnadyová (2005). Autorka v textu ukazuje, nakolik se Robbe-Grillet inspiruje barthesovskou analýzou rukopisu. V obrácené perspektivě (ve směru te- orie - praxe psaní) autorka dokládá, nakolik se Barthes stává zastáncem a vykladačem Robbe- Grilletových románů. Autorka dále velmi přesvědčivě ukazuje stírání rozdílu mezi vlastní romá- novou produkcí a metajazykem kritiky (idem 2005)."</page><page sequence="8">ČESKÁ LITERATURA 1/2008 - STUDIE 8 zejména v Oponě}, jednak bude možné na literárním popisu plasticky ukázat právě popis jako moment zásadní neshody.13 Podívejme se tedy na kontrastní pojetí popisu v rané studii Milana Kundery a v programových textech Alaina Robbe-Grilleta. Kundera ukazuje emotivní vý- stavbu epického světa románů Vladimíra Vančury, jeho evokabilitu staví vůči epičnosti Tolstého, neboť u Vančury již nemá přednost děj či logika příběhu: „Když Hegel mluví o lyrickém básnictví, připouští, že lyrika může mít jako svůj předmět událost, která svým obsahem i svou vnější tvářností je epická. I když celková forma takové básně je vyprávěcí, přesto je její základní tón, praví He- gel, veskrze lyrický, »neboť hlavní je tu nikoli bezsubjektivní líčení a vykres- lení reálného dění, nýbrž způsob chápání a cit subjektu, [...] takže ne událost sama, nýbrž stav mysli, který se v ní zrcadlí, je tu hlavní«" (Kundera 1960: 173). V pozdních extrapolacích lyriky a románu bychom zřejmě tento smířlivý tón u Milana Kundery těžko hledali,14 přesto je podle mého soudu užitečné na tento raný projekt zlyrizované epiky poukázat, abychom mohli zřetelně vidět lyric- kou stopu v Kunderově románovém světě, jakož i v jeho postavách, neboť jejich pohyb bývá motivován lyricky. Nyní se podívejme na Robbe-Grilletovu kritiku klasického rukopisu, aby- chom mohli zřetelně vidět negativ Kunderova psaní. Jeho projekt lze položit na rub Kunderova psaní: to, co má u Kundery kladné znaménko, by bývalo nalezlo u Robbe-Grilleta záporné a naopak. Robbe-Grillet útočí na „staré mýty hlubiny" (Robbe-Grillet 1970: 36), rozumí, že je odsuzován ve jménu „lidského",15 píše o metafoře, která není nikdy nevinnou figurou, všímá si antropomorfních ana- logií, které prozrazují úplný metafyzický systém (ibid.: 39). „Věci jsou věci a člo- věk je jen člověk" je podle něho věta, kvůli které okamžitě bývá shledán vinným ze zločinu proti lidstvu (ibid: 38). Ve výkladu Camusova Cizince klade vrchol rámu právě tam, kde nalézá antropomorfní metafory, které činí z přírody po- dílníka tragédie. Příroda je v metaforickém přepisu aktérem zločinu: „ve vykot- lané silnici je vidět »blyštivé živé maso« asfaltu, země je »barvy krve«, slunce je »oslepující déšť«, jeho obraz na lastuře je »mečem světla« [...], hrdinova ruka křečovitě sevře revolver, hrdina chce »setřást« slunce, znovu vystřelí, čtyřikrát po sobě. »A bylo to jako čtyři krátké údery, jimiž jsem zaklepal na dveře ne- štěstí«. [...] Svět je obžalován ze spoluviny na vraždě" (ibid: 47). 13 Právě popis lze ukázat jako křižovatku, na které se Milan Kundera s tradicí francouzského nového románu rozchází. Tento rozchod lze sledovat, třebaže nelze mluvit o vědomém tahu, již ve studii o Vančurově poetice. Kunderu, Barthese a Robbe-Grilleta spojuje a rozděluje Balzac. 14 Zde bych připomenul nedávnou polemiku, která vznikla po vydání esejistické knížky Necho- vejte se tu jako doma, příteli, kterou pomyslně zahájil Václav Bělohradský textem „Kunderův sen o absolutním autorství" (Bělohradský 2006). Sporným momentem se v následných pole- mikách stala vyjádření, kterými Bělohradský různým způsobem poukazoval k lyričnosti Kunde- rova pojetí románu, potažmo romanopisce. 15 Vzpomeňme na výše uvedený Nezvalův citát: „dávám věcem nová jména, abych definoval je- jich lidskou rovnici." Postup Robbe-Grilleta je zcela opačný.</page><page sequence="9">9 JAKUB ČEŠKA Sice bychom mohli hledat další rozdíly mezi projektem francouzského no- vého románu a Kunderovou poetikou, zde však postačí povšimnout si kritiky metafor hloubky, metafor, které vždy ruší distanci mezi vécmi a člověkem, soudu z pozic lidskosti: v pozici lidskosti bývá v antropomorfním rukopisu distance mezi věcmi a člověkem stírána. Bylo by možné uvést několik pří- kladů z Kunderových románů, za příklad postačí Jakubova „vražda" zdravotní sestry Růženy (Kundera 1997a). Zde sice není podílníkem vraždy příroda, ale snivé Jakubovo uvažování nad modrou tabletou, jakož i nad tím, zdali jde o tabletu jedu, či nikoli. To, že Jakub vloží tabletku jedu do Růženiny tuby s uklidňujícími prášky, nemá na svědomí několik nahodilých okolností; mo- hou za to právě metafory hloubky, které tyto okolnosti ukazují jako nápo- vědu, jak se má Jakub zachovat. Pokud má to, co stojí před námi, hodnotu něčeho jiného, jsme na prahu tragédie (ve významu, jak tragičnu rozumí Robbe-Grillet).16 V intencích Barthesovy charakteristiky mytologií se stáváme konzumenty mýtu. Tuto pozici by bylo sice možné dále profilovat, například vzhledem k tomu, zda se jedná o společně sdílený symbol, či o individuální asociaci,17 nám však jde v této argumentaci pouze o vyznačení onoho pohybu, nikoli o povahu a původ příslušného slovníku, kterého jsou Kunderovy romá- nové postavy zajatcem. Jelikož již máme (v konfrontaci s francouzským novým románem) vypraco- vanou figuru lyriky, mohlo by se snadno stát, že v následujícím výkladu by ne- šlo o nic dalšího než o dokládání a rekapitulaci vytčené figury. Ve chvíli, kdy je ukotven antropomorfní rukopis, můžeme již tematizovat Kunderovy texty navzdory jejich žánrovým odlišnostem. Lze vidět, nakolik je už v Kunderově raném pojetí básnického gesta možné vysledovat stopy, které naleznou své po- kračování v eseji o Vančurově poetice, zejména v důrazu na evokabilitu, v níž je oživen popis jinak inertních předmětů: zde se prosazuje nadvláda metafor, 16 V perspektivě pojmu tragédie bychom mohli číst Lukácsovo pojetí tragična, neboť to je spo- jeno s jednoznačností, která zjevuje osud (Lukács 1967). Avšak toto zjevení (zjevování) jed- noznačnosti jako osudového lze vidět z perspektivy Robbe-Grilletovy kritiky jako další z meta- for hloubky, která by byla stejně klamavá, jako je iluzorní spřízněnost s věcmi, které mluví naší řečí. 17 Tzvetan Todorov při analýze Laclosových Nebezpečných známostí (Todorov 1967) zavádí od- lišnost konotace a individuální asociace. Pokud jde o konotaci, jedná se o kulturně sdílený spo- lečenský kód, oproti tomu individuální asociace není sdílena jistým společenstvím, ale je třeba ji nejprve kodifikovat (v dopise). Poté má platnost pouze pro „smluvní strany". Kunderovy romá- nové postavy si sice žádné dopisy neposílají, neuzavírají žádné kontrakty, vždyť je hodlám vy- značit v jejich osamělosti a uzavřenosti do vlastního slovníku, přesto však lze i u nich mluvit o in- dividuální asociaci, neboť jejich slovník není obecně srozumitelný a sdílený. Postavy si jakoby samy vytvářejí smlouvu s předměty, které v jejich osobní historii získávají hodnotu něčeho ji- ného, byvše zaklínány metaforami hloubky, lidskostí. Tímto postavy zahajují neutuchající samo- mluvu, kdy subjekt rozpoznává ve vnějšku svého partnera, a v této hře se jednak vytváří nová slova intimního slovníku, jednak v této meditační hře dochází k proměně jejich původně ukot- veného významu.</page><page sequence="10">ČESKÁ LITERATURA 1/2008 - STUDIE 10 která stírá hranici mezi subjektem a tím, co vůči němu stojí. Tato hranice je překročena jazykem, řečí, idiolektem, vše, co by mohlo zůstat vně, se stává ni- terným bojem, a to ať již postavy, nebo vypravěče. Až do Nesnesitelné lehkosti bytí můžeme sledovat lyrickou motivaci jednotlivých postav. Mluví-li Milan Kundera v Oponě (Kundera 2005) o tyranii příběhu, jíž se hodlá nejrůznějšími narativními technikami vyhnout, lze v případě Kundero- vých románů mluvit o tyranii metafor, tyranii intimních slovníků, které roz- vracejí všední kontury situací. Pokud bychom se vrátili ke Kunderovu ranému vymezení, lze vidět, nakolik fantomy určují běh událostí a nakolik je tedy co- koli podřízeno antropomorfnímu gestu. Kunderovský svět je - alespoň do Ne- snesitelné lehkostí bytí - zakletý do nejrůznějších nápověd, symbolů, z prostého faktu Terezina kufru (odloženého v úschovně) Tomáš vyčte odloženou nabídku jejího života, zmordovaná vrána zahrabaná ve sněhu je indikátorem Tere- zina vztahu s Tomášem. V románu Nesmrtelnost dochází k radikálnímu zlomu v Kunderově poetice: antropomorfní metafory přicházejí o punc nevinnosti a přirozenosti, citová představivost, která ještě Tomáše (idem 1985) zcela zba- vovala paměti, je nyní přeznačena do země citu. Nyní již není v otřesenosti, sla- bosti, dětské nevinnosti rozpoznávána přirozenost, ale naopak, v Nesmrtelnosti lze vidět umělost těchto gest, neboť se jedná o účelové tahy. Tvář se v Nesmr- telnosti stává pouhým diferenčním znakem, tedy znakem bez nějakého vlast- ního, pozitivního významu; veškeré znaky, které nás interpelují, jsou vykázány jako umělé, jako produkt hry účelnosti. Avšak i přes toto přehodnocení an- tropomorfních metafor nalezneme protiváhu rozvětvených lesních cest a dál- nice, které jsou extrapolovány jako svět Agnesina otce a svět jejího manžela Paula. Konečně i Agnesina cesta do země, kde nejsou tváře, tedy cesta za hra- nice světa, který byl zabydlen fantomy, je z perspektivy Agnes vnímána jako pohádka. Přesto však můžeme podle mého soudu v tomto románu vidět nový organizační, hybný princip, a to v náchylnosti k jistému místu či ve spočinutí, v kontemplaci. Nejrůznější metaforizace nyní již svádějí po klamavých cestách řeči, které nikam nevedou a které stírají rozdíl mezi jakoukoli vzdáleností, neboť nelze vidět distanci, ale konflikt nitra. Rád bych tento princip označil jako metony- mický, neboť vše již nemůže být přepsáno vyprávěním: vyprávění se stává kla- mavým, neboť ukazuje místo jako jiné místo. Je-li tedy románový svět určen aktem vypravěče a nutkavou samomluvou postavy, věci nejsou nikdy na svých místech; avšak je-li románový svět určen soumezně, pak ve chvíli, kdy tato sou- meznost není zvýznamněna nějakým druhotným smyslem a věci jsou na svých místech, pak také umlká vyprávění, které rozsévá lidský úmysl tam, kde pro něj není místo. Soumezný princip v organizování fikčního světa lze sice pojí- mat pouze jako jeho negativní pól, neboť příběh se bez úmyslu a antropomorf- ních gest zcela neobejde, avšak teprve ve chvíli, kdy je tento pól ve vyprávění přítomen, lze teprve vidět tyranii metafor, které na postavách leží jako noční můra.</page><page sequence="11">11 JAKUB ČEŠKA Zde se omezím na několik málo příkladů z Kunderova francouzského ob- dobí: Chantal (idem 1997b) se probouzí z děsivé noční můry v samém závěru románu: leží vedle Jean Marka na posteli. Vše, čeho byl čtenář svědkem do té doby, byl jen děsivý sen, nerůznější metamorfózy, nezřetelné hranice mezi tím, co se odehrálo, a tím, co bylo dílem jen nějakého fantazmatu. Pokud tento ro- mán srovnáme s povídku Falešný autostop (oba texty mají obdobnou narativní výstavbu, střídavé vyprávění mužské a ženské postavy), můžeme si všimnout zásadní změny těžiště. Ve Falešném autostopu je dvojaká hra položena na ně- kolik základních metafor: povídka končí trpkým rozpoznáním, že dívka není cudnou, a proto čistou, jež povolává mladíka do služeb lásky. Oba končí někde v hotelovém pokoji jako cizí bytosti, neboť mladík velmi snadno podlehne su- gestivnosti narace: metamorfóze cudné dívky v lacinou holku. Třebaže jsou na témže místě, sdílejí spolu čas, podstatné je, že je dělí „propast" narace; tělesná blízkost nic neznamená, pokud ji mladíkovi neautorizují sentimentální a lite- rární představy (lze to říci i silněji, příběh lásky nepotřebuje za svůj podklad tě- lesnou blízkost, sdílení téhož času, v příběhu lásky je každá vzdálenost snadno zdolatelná, ať si je třeba mladík v pokoji sám). V románu Identita je tomu zcela naopak. Vše, co se odehrálo v Chantalině a Jean-Markově traumatickém pří- běhu, nemůže nijak narušit jejich prostorovou blízkost, byť není zřetelné, kdy začíná Chantalin sen. Těžiště vězí v Chantalině kontemplaci Jean Marka, nikoli v nejrůznějších peripetiích, které jako by se draly o autorizaci. V této výkla- dové linii (soumeznost nemůže být rozvrácena narací) by bylo možné pokračo- vat. Uvedu poslední příklad: v románu L'ignorance (v politickém čtení se jedná o román o emigraci) je hlavní hrdina Josef kontemplován objekty po zemřelé manželce. Toto pouto, tento svazek s místem, s předměty, s rozmístěním ná- bytku po zemřelé manželce, nemůže nic narušit, proto také má jeho návštěva rodné země pouze epizodický charakter. Zlomu či přesunu těžiště v Kunderově poetice jsem se věnoval pouze elip- ticky, neboť v tomto příspěvku mě metonymický princip zajímal hlavně jako místo, ze kterého lze zřetelně vidět sugestivnost a klamavost narativních gest. Z tohoto místa je také patrný vývoj v Kunderově poetice, kde se ukazuje ly- rická stopa v negativním osvětlení, byť nemůže být zcela smazána.18 Předchozí výklad do jisté míry sugeruje unáhlené závěry, jako například rané období - metafory, pozdější období - metonymie; z tohoto rozvržení by bylo snadné sklouznout k psychologickému čtení, kterému se hodlám vyhnout. Onu tezi o přesunu těžiště nemíním tedy zakomponovávat do celkového výkladu, ale nechám ji v takto provizorním náčrtu. V několika ohledech jsem zamýšlel tematizovat jistou jednotící linii v textech Milana Kundery, a to navzdory jejich žánrovým odlišnostem. Třebaže by bylo 18 Robbe-Grillet se sice o vyloučení jakýchkoli antropomorfních gest snaží, ale program fran- couzského nového románu je dlouhodobě zřejmě neudržitelný. Asketický rukopis francouz- ského nového románu lze tedy pojmout jako inspirativní pro uvažování o literatuře.</page><page sequence="12">ČESKÁ LITERATURA 1/2008 - STUDIE 12 možné téma dále variovat, veďme výklad k závěru. V úvodu jsem přirovnával esejistickou pozici Milana Kundery k pozici blogera, což je sice silně nadnesená metafora, ale zároveň nám tato metafora umožňuje vidět, nakolik hodlá právě z titulu autora držet vlastní pojetí románu. Tuto autorskou sebedefinici jsem se pokusil nahlížet jako narativní gesto, jež je založeno na pojetí autorského sub- jektu jakožto původního ustavení smyslu. Autorskou sebedefinici jsem vepsal do klasického pojetí autorství, kde garantem smyslu románu je jeho autor. V tomto ohledu by bylo možné vidět jistou rozpornost: na jedné straně Milan Kundera mluví o moudrosti románu, která překračuje zručnost a úmysly romanopisce (román překračuje významovou intenci autora),19 na straně druhé hodlá Milan Kundera držet pevně hranice svého díla, a to vzhledem k estetickému projektu. Nemám v úmyslu hledat rozpory v poetice Milana Kundery, šlo mi spíše o to ukázat, nakolik je v Kunderově pozdním pojetí autorství, kde se do jisté míry navrací k sebejistotě autora, přítomna stopa neochvějného vypravěče, který roz- dává narativní karty (takto jej lze přirovnat k vypravěči klasického narativu). Tuto glorifikaci vypravěčského (v kontextu eseji autorského) gesta jsem se po- koušel sledovat od prvních prozaických děl, kde je vyprávění jako intrika spjato s osudem i pohybem postav. V tomto gestu jsem se snažil nalézt lyrickou stopu, a to ve smyslu antropomorfních metafor, které smazávají hranici mezi tím, co je vně, a tím, co bývá utajeno v nitru. V románech takto můžeme sledovat, nakolik je příběh teprve zakládán konfliktem nitra jednotlivých postav, které mnohdy nejsou s to rozlišit, co přichází z vnějšku, od toho, co je sužuje, od vlastního mumlání. V této perspektivě lze vidět, nakolik je Kunderova poetika soustře- děna kolem samého aktu vyprávění, a to jak v beletrii, tak i v esejích: můžeme tedy sledovat Kunderovu neutuchající reflexi enigmatického gesta narace. Kunderova extrapolace lyrismu a romanopisectví se poté ukazuje jako jedna z artikulací oné záhadnosti narace, nikoli jako její těžiště. Proto by bylo také ukvapené hledat rozpornost v Kunderových esejích, v jeho poetice, neboť vyprávění bývá ambivalentní a hádanka, kterou nám předkládá, nemá prosté řešení. Mluví-li Milan Kundera v Oponě o klamavé moci vypravěče, kterého lze sesadit technikami moderního narativu (jenž by postrádal scelujícího vypra- věče), a na jiném místě téže knihy se dovolává romanopiscova práva na vý- znam svého díla,20 nelze tento nesoulad připsat na vrub nepozornosti esejisty, 19 Například v přednášce v Jeruzalémě „Román a Evropa" (Kundera 1986). 20 Právě polemika, která vznikla po vydání eseji Nechovejte se tu jako doma, příteli, byla do jisté míry dána českou kontextualizací Kunderova pojetí autorství. Zatímco oba eseje ze zmiňova- ného svazku nabízejí nerozporný pohled na to, kdo je to romanopisec, jako i na to, jak náležitě vykonat romanopiscův testament, ve francouzském vydání esejistické knihy Opona nalezneme rozporné teze, které se týkají romanopisectví, potažmo samého vyprávění. Lze snad vyslovit hy- potézu, že právě české vydávání Kunderových esejů má do jisté míry na svědomí drobná ne- dorozumění, která provokují nesmiřitelné vášně. Ve vyhrocené polemice pak bývá přetěžována buď ta, či ona pozice (například glorifikace romanopisectví oproti nezralé lyrice vůči stanovisku, ve kterém bývá zhodnoceno Kunderovo pojetí autorství jako lyrické).</page><page sequence="13">13 JAKUB ČEŠKA ale naopak je třeba jej vnímat jako soustředěnost k tématu vyprávění, které nelze pojednávat v nerozporných tezích. Pojednával-li jsem Kunderovy texty v kontextu nového románu, neměl jsem v úmyslu vyznačit „správné" pojetí rukopisu, šlo mi pouze o to ukázat, nakolik lze Kunderův románový svět na- hlížet prizmatem antropomorfních metafor. Takový pohled umožňuje opustit vyhrocený a do jisté míry programový (v pojetí Milana Kundery) svár mezi ro- mánem (romanopiscem) a lyrikou (lyrikem), neboť románový svět se ukazuje lyrizován. Nešlo mi tedy o to, abych se přikláněl na tu či onu stranu, vždyť lze kromě programových rozdílů Kunderu, Robbe-Grilleta a Barthese také sjed- nocovat, nalézat afinitu v jejich stanoviscích,21 pouze jsem inverzně repliko- val Kunderovo gesto rozdělení (epiky vůči lyrice) gestem sjednocení, snad proto, aby bylo možné ukázat vyprávění v jeho původní záhadnosti, jež lze překrýt právě jistou zřetelnou artikulací (například vyhrocením pozice roma- nopisce vůči lyrikovi). V gestu sjednocení je navrácena enigmatičnosti vyprá- vění jeho platnost. Nejsme-li již nuceni vzít za vděk jednou z alternativ, není nutné škrtat rozporné teze z Kunderovy románové poetiky, neboť jejich roz- pornost lze vidět jako doklad toho, že nám vyprávění „dýchá na krk", třebaže se může zdát, že je držíme pevně v ruce. Není tedy zapotřebí klást si otázku, zdali nás vyprávění nevodí za nos, lze však sledovat Kunderovu tematizaci na- race, která se skrývá a již nelze ohledávat jinde než na jejích maskách. Snad proto jsem v úvodu načrtl metaforu blogerství, které sice na jedné straně su- geruje post klasického vypravěče, avšak ani z tohoto postu produkovaný ilu- zorní svět není stranou rozličného přepisování; proto lze ocenit Kunderův důraz na jisté autorizované čtení, které nemá a ani nemůže být direktivní, snad má jen znovu obracet pozornost k románu, k vyprávění, které sice nikdy není naše, ale které lze teprve zakoušet v aktu vypravování, třebaže se s ním zásadním způsobem míjíme. [ FHS UK Praha ] 21 Robbe-Grillet se také jako Milan Kundera charakterizuje jako teoretizující romanopisec, uka- zuje, nakolik je čten v nenáležitém kontextu a jak se toto čtení podílí na četných nedorozu- měních. Kromě toho se oba zaměřují na metaforu, pro oba to není nevinná figura, stačí vzpo- menout na vypravěčovo zvolání z Nesnesitelné lehkosti bytí : s metaforami není radno si hrát. Obdobně bychom mohli sledovat blízkost jistých tezí Kundery a Barthese, Milan Kundera mluví o sesazení vypravěče, Barthes se v Mytologiích pouští do boje s redaktorem, který předkládá jako nevinné a přirozené to, co z titulu své funkce performuje. Konečně Kunderovu Nesmr- telnost bychom mohli číst jako atak proti klamavé přirozenosti jistých gest, které odmocníme teprve ve chvíli, kdy jsme schopni rozeznat, držet vůči sobě, disociovat, k čemu nás ono gesto povolává, od toho, v jaké účelné hře vystupuje - což lze vzít jako obdobu Barthesových Mytolo- gií. Oba autory takto spojuje revolta vůči klamavé moci označujícího.</page><page sequence="14">ČESKÁ LITERATURA 1/2008 - STUDIE 14 Prameny KUNDERA, Milan 1953 Člověk zahrada širá (Praha: Československý spisovatel) 1960 Umění románu. Cesta Vladimíra Vančury za velkou epikou (Praha: Československý spisovatel) 1963a „Úvodní esej"; in Vítězslav Nezval: Podivuhodný kouzelník) ed. M. Kundera (Praha: Československý spisovatel) 1963b Já truchlivý bůh' in idem: Směšné lásky (Praha: Československý spisovatel) 1967 Žert (Praha: Československý spisovatel) 1979 Život je jinde (Toronto: Sixty-Eight Publishers) 1985 Nesnesitelná lehkost bytí (Toronto: Sixty-Eight Publishers) 1986 L'art du roman (Paris: Gallimard) 1991 Směšné lásky (Brno: Atlantis) 1992 Jakub a jeho pán (Brno: Atlantis) 1995 Les testaments trahis (Paris: Gallimard) 1997a Valčík na rozloučenou (Brno: Atlantis) 1997b L'identité (Paris: Gallimard) 2003 L'ignorance (Paris: Gallimard) 2005 Le Rideau (Paris: Gallimard) 2006a „Kdo je to romanopisec?"; in idem: Nechovejte se tu jako doma, příteli (Brno: Atlantis) 2006b „Nechovejte se tu jako doma, příteli"; in ibid. Literatura BARTH ES, Roland 2004 Mytologieè, přel. Josef Fulka (Praha: Dokořán) 2002 „Úvod do strukturální analýzy vyprávění"; in idem: Znak, struktura, vyprávění ; přel. Jaroslav Fryčer (Brno: Host) BĚLOHRADSKÝ, Václav 2006 „Kunderův sen o absolutním autorství"; Právo XV 1, 12. října, příloha Salon, č. 488 ČEŠKA, Jakub 2006 „Najde Milan Kundera svého Ambrosia?"; HostXKW, č. 10, s. 37-38 DARNADYOVÁ, Natálie 2005 Nový román a hranice literatury. Psaní Alaina Robbe-Grilleta (diplomová práce na EKS FHS UK, Praha) GIRARD, René 1968 Lež romantismu a pravda románu ; přel. Alena Šabatková (Praha: Československý spisovatel) 1978 Des choses cachées depuis la fondation du monde (Paris: Bernard Grasset) LIEHM, Antonín J. 1990 „Milan Kundera"; in idem: Generace (Praha: Československý spisovatel)</page><page sequence="15">15 JAKUB ČEŠKA LUKÁCS, Georg 1967 „Metafyzika tragédie"; in idem: Metafyzika tragédie ; přel. E. Hartlová (Praha: Československý spisovatel) RICARD, François 2003 Le dernier après midi d'Agnès (Paris: Éditions Gallimard) ROBBE-GRILLET, Alain 1970 Za nový román) přel. P. Pujman (Praha: Odeon) SAULI N-RYCKEWAERT, Annelise 2004 „La postmodernité selon Milan Kundera et Witold Gombrowicz"; La revue des ressources, http://www.larevuedesressources.org/IMG/_article_PDF/article_327.pdf [přístup: 12-02-2007] STAIGER, Emil 1969 Základní pojmy poetiky, přel. M. Černý a O. Veselý (Praha: Československý spisovatel) TODOROV, Tzvetan 1967 Littérature et signification (Paris: Larousse) Resumé This article considers several aspects of the geste du narrateur in the works of Milan Kundera (b. 1929). With the geste du narrateur it is possible to unite and thematize texts of different gen- res (verse, drama, novels, and essays), and it is possible to read Kundera's works as a definite voice, as a certain reflexion of speech. First, Kundera's conception of poetic language is consid- ered by looking at his analysis of poems by Vítězslav Nezval (1900-1958). Kundera considers anthropomorphic devices in particular, because the poems are, in his view, meant to transform the alienated world of phantoms into a world of objects that have a human dimension. An echo of the demiurge nature of the poetic word is audible in Kundera's conception of the narrative, in his fundamental distinction between narrator and character. From this perspective it seems that the narrator occupies an invincible position of authority. Interpreting Kundera's 1960 book on Vladislav Vančura (1891-1942) the article pays special attention to the concept of lyrical prose. It contrasts Kundera's idea of fiction with the tradition of the nouveau roman (Robbe-Grillet) and New Criticism. It then characterizes Kundera's style by the tension between his metaphorical and metonymous periods, and concludes that Kundera's decision to set prose and the lyrical in opposition to each other is largely untenable, because his fictional world is in fact lyricized.</page></plain_text>