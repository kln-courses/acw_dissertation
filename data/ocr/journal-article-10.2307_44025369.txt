<plain_text><page sequence="1">INDUZIONE, REALISMO E ANALISI FILOSOFICA A proposito di tre opere recenti* di Paolo Parrini Science in Reflection costituisce il volume terzo della serie «The Israel Colloquium: Studies in History, Philosophy and Sociology of Science». Esso raccoglie gli atti del terzo di tali colloqui, tenutisi con cadenza annuale a partire dall'anno accademico 1981-82 nelle Università di Geru- salemme e di Tel-Aviv. Tra le dieci relazioni e i sei comments che lo compongono, e che possono essere idealmente divisi in due parti fonda- mentali a seconda che il loro principale argomento sia di natura filosofica oppure di carattere storico o sociologico 1 , vorrei soffermarmi sui contri- * Science in Reflection , a cura di Edna Ullmann-Margalit, «Boston Studies in the Philosophy of Science», vol. 1 10, Kluwer Academic Publishers, Dordrecht, 1988, pp. X-237; Nicholas Rescher, Scientific Realism. A Critical Reappraisal , «The University of Western Ontario Series in Philosophy of Science», vol. 40, D. Reidel Publishing Company, Dordrecht, 1987, pp. XIV- 169; L. Jonathan Cohen, An Introduction to the Philosophy of Induction and Probability , Claren- don Press, Oxford, 1989, pp. X-217. 1 . Appartengono alla prima parte i contributi di Carl Gustav Hempel (Limits of a Deductive Construal of the Function of Scientific Theories , pp. 1-15, seguito dal commento di Yemina Ben-Menachen), di Gunther Stent ( Cognitive Limits of Science , pp. 23-36), di Lorenz Krüger ( How Philosophy and Science Came to Differ , pp. 37-50), di Jon Elster ( The Nature and Scope of Rational-Choice Explanation , pp. 51-65, discusso da Marcelo Dascal), di L. Jonathan Cohen C Realism Versus Anti-Realism: What Is the Issue?, pp. 81-96, seguito dal com- mento abbastanza critico di Eddy M. Zemach) e, infine, di David M. Armstrong (Can a Naturalist Believe in Universals? , pp. 103-1 15 - un tentativo, discusso poi da Gilead Bar-Elli, di mostrare la riconciliabilità di una prospettiva generale di tipo naturalistico con una particolare versione della tesi realista circa l'esistenza degli universali). Rientrano invece nella parte storica o sociologica le restanti quattro relazioni di Gad Freudenthal (The Hermeneutical Status of the History of Science: The Views of Hélène Metzger , pp. 123-144 - una disamina, commen- tata da Pierre Kerszberg, del pensiero metodologico di questa studiosa francese di storia della chimica che già negli anni trenta sostenne lo statuto ermeneutico della storia della scienza, anticipando inoltre la svolta «antioggettivistica» succes- sivamente impressa all'ermeneutica da Gadamer), di Thomas P. Hughes (The Era of Independent Inventors , pp. 151-168), di Timothy Lenoir (Social Interests Rivista di storia della filosofìa n. 2, 1990</page><page sequence="2">286 Paolo Parrini buti di Hempel e di Cohen per i loro significativi punti di contatto con le opere, pure qui considerate, di Rescher sul realismo e dello stesso Cohen sull'induzione. Nella sua relazione, Limits of a Deductive Construal of the Function of Scientific Theories , Hempel torna ancora una volta sul modello ipote- tico-deduttivo della spiegazione scientifica, formulato a suo tempo da lui stesso e da altri empiristi logici. Stando ad esso, l'elaborazione teorica consisterebbe nella costruzione di un «ponte» per il passaggio deduttivo da osservazioni a osservazioni, cosicché la spiegazione e la descrizione teoriche di un fenomeno equivarebbero alla deduzione dell'enunciato che lo descrive dai principi della teoria in congiunzione con certe condizioni iniziali. L'intento dell'autore è mostrare che tale concezione - la quale costituisce, come è noto, l'interpretazione neoempiristica standard delle teorie - presenta delle serie carenze che, pur non inficiandola del tutto, rendono necessarie alcune precisazioni sui suoi limiti e, per conseguenza, sulla natura della conoscenza scientifica. A ragione, quindi, Ben-Mena- chem osserva nel suo commento che questo scritto costituisce un prodotto tipico della ricerca epistemologica hempeliana degli ultimi decenni: senza rinunciare completamente al modello ipotetico-deduttivo, Hempel «attira la nostra attenzione sui limiti di esso» (p. 14). Non per niente, a conclu- sione del saggio, egli continua pacatamente ad affermare, in contrasto con gli esiti più clamorosi della «nuova filosofìa della scienza», che nessuna delle sue critiche intende negare «il ruolo assai importante» svol- to nella scienza da «elaborate argomentazioni teoriche deduttivamente organizzate», oppure da precise e rigorose deduzioni «di implicazioni quantitative specifiche da teorie matematicamente formulate» (p. 14). Quanto ai limiti della concezione standard, essi sono collegati alla duplice necessità dell' «ascesa induttiva o teorica» da una parte, e delle «clausole condizionali» (provisos) dall'altra. Più precisamente, Hempel cerca di mostrare come non tutti i passaggi inferenziali da enunciati osser- vativi (o comunque formulati in un linguaggio antecedentemente compre- so rispetto alla teoria considerata) - per esempio: «S è una sbarra metal- lica cui si attacca la limatura di ferro» - ad enunciati teorici - per esempio: «S è un magnete» - , e viceversa, possono essere ricostruiti in termini puramente deduttivi. Nel passaggio dall'osservazione alla costru- zione teorica è necessario far ricorso al procedimento induttivo, in modo da escludere quei casi in cui, poniamo, la limatura di ferro aderisca ad una sbarra metallica per ragioni diverse dall'attrazione magnetica. D'altra parte - e questa è la seconda limitazione - non è neppure possibile una spiegazione dei fenomeni osservabili mediante «applicazione deduttiva dei soli principi teorici»; in queste spiegazioni, infatti, è essenziale il and the Organic Physics of 1847 , pp. 169-191, con il commento di Joseph Ben-David) e, infine, di John L. Heilbron {The Earliest Missionaries of Copenha- gen Spirit , pp. 201-233 - una densa ricostruzione del processo di formazione e di diffusione dell'interpretazione della meccanica quantistica elaborata da Bohr e da Heisenberg).</page><page sequence="3">Induzione , realismo e analisi filosofica 287 ricorso a clausole condizionali, cioè a presupposizioni o assunzioni di completezza , le quali, sebbene vengano di solito sottaciute od omesse, hanno la funzione di escludere la presenza di fattori di disturbo tali da rendere la teoria inapplicabile ai fenomeni considerati (per esempio: l'e- nunciato teorico «S è un magnete» può essere utilizzato per spiegare i fenomeni osservati solo nelle condizioni in cui non si frappongano osta- coli all'azione della forza magnetica; ne consegue tra l'altro che se in certi casi una sbarra magnetica non attira la limatura di ferro ciò non può essere considerato una confutazione della teoria del magnetismo). Come si osserva nel commento, la prima limitazione serve a ricordarci che l'induzione «non può essere eliminata dal processo di apprendimento intorno al mondo»; la seconda, che «non siamo in possesso di una teoria totale dell'universo, perché le clausole condizionali potrebbero essere eliminate soltanto nel caso ideale in cui disponessimo» di una teoria dimostrativamente capace «di abbracciare tutti i fenomeni naturali, tutte le forze naturali, tutte le connessioni fra di esse, ecc. Le teorie scientifi- che effettive sono parziali, e in quanto tali devono essere integrate da clausole condizionali» (p. 18). Da queste limitazioni, Hempel trae ulteriori insegnamenti circa la di- sputa fra interpretazione strumentalista e interpretazione realista del di- scorso scientifico. A suo parere, infatti, quei limiti intaccano non soltanto la concezione deduttivistica, ma anche la possibilità di eliminare i termini teorici con i metodi a suo tempo escogitati da Ramsey e da Craig; e da ciò consegue un allontanamento «dallo strumentalismo in direzione del realismo circa le entità teoriche» (p. 9) che tali termini intendono desi- gnare. D'altronde sembra essere nella natura stessa delle clausole condi- zionali il richiedere «non la completezza epistemica , ma quella ontica» (ib.), nel senso che nei vari casi in cui si compiono certe inferenze dai principi teorici alle descrizioni dei fenomeni osservati ci si appoggia taci- tamente a una clausola condizionale asserente l'assenza di «fattori distur- banti, siano o non siano essi di una specie contemplata dalle nostre teo- rie» (p. 13). Si può tuttavia agevolmente mostrare che «una formulazione precisa delle clausole condizionali ontologiche trascende la potenza espressiva di qualunque teoria» (ib.). Quindi, pur affermando il carattere ontologico e non epistemologico delle clausole condizionali, sul piano epistemologico Hempel finisce per dichiarare che «nel giudicare se vi siano occorrenze cui si applicano i principi di una certa teoria e inoltre, se in una particolare applicazione inferenziale della teoria le clausole condizionali rilevanti siano soddisfatte, dobbiamo basare la nostra rispo- sta sulla migliore informazione di cui disponiamo - e che normalmente sarà costituita dal sistema delle teorie correntemente accettate: «Su ciò che vi è, o su ciò cui il mondo assomiglia, non possiamo dare giudizio più ragionevole di quello basato sulla migliore visione del mondo, o sul migliore sistema teorico, che siamo stati finora in grado di escogitare» (p. 14). La contrapposizione fra realismo e strumentalismo compare anche nel</page><page sequence="4">288 Paolo Parrini saggio di Cohen sopra citato e nel volume di Rescher, Scientific Realism , la seconda delle opere qui considerate. In essa, utilizzando buona parte dei suoi precedenti lavori di carattere gnoseologico ed epistemologico (Conceptual Idealism , 1973; Methodological Pragmatism , 1977; Scienti- fic Progress , 1978; Empirical Inquiry, 1982; The Limits of Science , 1984) il prolifico analista statunitense - già sostenitore di una teoria coerentista della verità - torna sulla questione della portata conoscitiva dell'impresa scientifica per sostenere una forma di realismo. Per la verità, la sua trattazione è prodiga di concessioni allo strumentalismo, all'ideali- smo, allo scetticismo e, soprattutto, a quel fallibilismo e a quel relativi- smo che hanno caratterizzato, rispettivamente, l'epistemologia popperia- na e la «nuova filosofia della scienza». Nonostante ciò, egli ritiene ugual- mente di pronunciarsi per una forma seppure particolarmente attenuata di realismo che introduce e precisa muovendo dall'attuale disputa sulla real- tà delle costruzioni teoriche della scienza e distinguendo in essa fra tre posizioni fondamentali. La prima è costituita dallo strumentalismo , se- condo cui «le entità teoriche della scienza naturale non esistono affatto, essendo esse soltanto delle utili finzioni di pensiero da noi invocate nel dare spiegazioni dei fenomeni osservabili» (p. XII). La seconda è il rea- lismo scientifico , per il quale le «entità teoriche della scienza naturale» sono pezzi reali «dell'arredamento del mondo» che nella sostanza possie- dono davvero le proprietà attribuite loro dalla teorizzazione scientifica (ib.). La terza, infine, è la posizione che Rescher chiama «approssima- zionismo» (approximationism): le entità teoriche oggetto del discorso scientifico «non esistono effettivamente nel modo in cui la scienza cor- rente» le dipinge; ma la scienza si muove sempre più verso una «corretta idea generale» di come le cose realmente stanno; i nostri sforzi scientifici mirano a conoscere ciò che esiste nel mondo, ma raggiungono il loro obiettivo solo in maniera assai limitata e imperfetta: «L'aderenza fra le nostre idee scientifiche e la realtà stessa» è assai lontana dalla «rappresen- tazione corretta», pur essendovi sempre «una qualche sorta di approssi- mativa consonanza» (ib.). Nel suo libro Rescher argomenta sia contro lo strumentalismo, accusa- to soprattutto di bloccare gratuitamente fin dall'inizio ogni tentativo di spiegazione del perché «i fenomeni sono quelli che sono» mediante il ricorso ad entità non-fenomeniche (cap. IV, «Against Instrumentalism: Realism and the Task of Science», p. 33 ss.), sia contro il realismo scientifico, criticando, per esempio, il noto tentativo di giustificare tale concezione come la «migliore spiegazione» disponibile del successo pre- dittivo ed esplicativo della scienza, come l'unico punto di vista - per usare una fortunata formulazione - che non renda tale successo un mira- colo (cap. VI, «Disconnecting Their Applicative Success from the Triith of Scientific Theories», p. 65 ss.). In tal modo, Rescher finisce per proporre una tesi che rientra nell'ambito dell'approssimazionismo. La forma di realismo che egli sottoscrive - profondamente influenzata da certe idee di Popper e di Peirce - è un realismo dell'«intento» (intent)</page><page sequence="5">Induzione, realismo e analisi filosofica 289 piuttosto che del «conseguimento» (achievement), ossia un realismo che considera la scienza un'impresa cognitiva tipicamente umana (cap. VII, «The Anthropomorphic Character of Human Science», p. 76 ss.) e sog- getta ad evoluzione (cap. VIII, «Evolution's Role in the Success of Science», p. 97 ss.), governata dall'ideale regolativo del «perseguimento della verità» (pursuit of truth) circa un mondo reale indipendente dal soggetto conoscente, pur nella consapevolezza di poter aspirare non tanto a una descrizione perfettamente compiuta della realtà, ma solo ad una stima approssimata dei suoi caratteri. A parere di Rescher, è proprio la continua perfettibilità della nostra conoscenza che impedisce di considerare «i limiti del nostro mondo - il mondo della nostra credenza e informazione - come limiti del mondo. È la limitazione stessa della nostra conoscenza delle cose... che suggeri- sce l'indipendenza del reale dalla mente» (cap. IX, «The Roots of Objec- tivity», p. 1 1 1 ss.). D'altra parte, sempre a suo avviso, la famosa confu- tazione kantiana dell'idealismo avrebbe mostrato chiaramente che «la componente ontologica del realismo metafisico - l'idea che vi sia dav- vero una sfera obbiettiva di realtà indipendente dalla mente... - non è qualcosa che apprendiamo dall'esperienza», ma è viceversa «una presup- posizione» delle nostre stesse indagini basate sull'esperienza. «Abbiamo cioè una postulazione fatta su basi funzionali anziché evidenziali , nel senso che la principale giustificazione che ci è possibile dare di tale idea consiste nel mostrare come essa costituisca un «requisito indispensabile per il nostro schema concettuale standard rispetto all'indagine, alla cogni- zione e al discorso» (cap. X, «Metaphysical Realism and the Pragmatic Basis of Objectivity», p. 126 ss.). Anche per Rescher, comunque, va riconosciuta l'impossibilità di dar conto di ciò che è reale senza far rife- rimento ad operazioni di osservazione, percezione e concettualizzazione le quali sono sostanzialmente dei processi mentali. Un «idealismo concet- tuale» non è quindi del tutto accantonabile. E ciò mostra in ultima analisi che la scelta fra idealismo e realismo va chiarita tenendo conto dell'esi- stenza di varie forme di filosofia realista e idealista. La soluzione della controversia dipenderà pertanto da «distinzioni complesse» e non potrà ridursi a «una scelta netta del tipo o/o. Il quadro complessivo è un quadro complesso che lascia molto da dire in favore dell'idealismo» (cap. XI, «Intimations of Idealism», p. 146 ss.). Un analogo atteggiamento non manicheo, abbastanza tipico dello spiri- to con cui un analista affronta e discute i problemi filosofici, si ritrova anche nei due lavori di Cohen già citati: la relazione sull'interpretazione realista delle teorie scientifiche compresa nel libro Science in Reflection , e il volumetto introduttivo ai problemi filosofici della probabilità e del- l'induzione che costituisce la terza opera qui presa in esame. Nel primo di questi lavori - «Realism Versus Anti-Realism: What Is the Issue?» - il filosofo inglese, professore al Queen's College di Oxford, analizza la contrapposizione indicata nel titolo ad un duplice scopo: (i) spezzare una lancia in favore del realismo argomentando soprattutto contro l'«em-</page><page sequence="6">290 Paolo Parrini pirismo costruttivo» di Bas C. van Fraassen, sottoposto a critica anche da Rescher e difeso invece da Eddy M. Zemach nel suo commento alla relazione di Cohen; (ii) mostrare come tale contrasto possa costituire un esempio dell'intreccio presente in molte questioni filosofiche fra aspetti linguistici ed aspetti epistemologici, per la qual ragione non sarebbe op- portuno accettare né la tesi carnapiana della riducibilità della filosofia a sola analisi del linguaggio, né quella popperiana dell'irrilevanza dello studio del linguaggio per la filosofia della scienza. A parere di Cohen vi sarebbero invece molti problemi filosofici che, come quelli del realismo oppure delle leggi di natura (da lui discusso nel saggio del 1980 The Problem of Natural Laws , in Prospects for Pragmatism: Essays in Me- mory of F.P. Ramsey , a cura di D.H. Mellor, Cambridge University Press, Cambridge, 1980, pp. 211-228), «resistono alla risoluzione se affrontati da un lato solo», mentre «possono graziosamente arrendersi» qualora vengano sottoposti a un trattamento più sinottico (p. 81). (Se ben condotta, la ricerca di convergenze fra prospettive alternative non sembra essere sempre un male per l'elaborazione filosofica!). Mi pare così che questa discussione sul realismo venga naturalmente ad inquadrarsi nella più generale prospettiva filosofica elaborata da Cohen nel volume del 1986 The Dialogue of Reason. An Analysis of Analytical Philosophy (Clarendon Press, Oxford), nel quale egli appunto sostiene che l'analisi filosofica non dovrebbe essere concepita e praticata solo come «critica del linguaggio». Vorrei inoltre far notare che questo tentativo di presentare una partico- lare versione del realismo come «l'unica posizione epistemologicamente rispettabile» (p. 94) si basa sulla concezione coheniana della metodologia scientifica ampiamente elaborata in The Implications of Induction (Met- huen, London, 1970) e in The Probable and the Provable (Clarendon Press, Oxford, 1977). Tale complesso di idee, che si connette anche ai problemi delle clausole condizionali e dell'ascesa induttiva sollevati da Hempel nel saggio sopra ricordato, viene adesso riproposto nel volumetto An Introduction to the Philosophy of Induction and Probability. Qui, per la verità, scopo principale dell'autore è una presentazione agile ed essen- ziale delle questioni e delle argomentazioni filosofiche concernenti la probabilità e l'induzione attraverso l'esame delle origini storiche del pro- blema (cap. I), delle controversie sulla natura della probabilità pascaliana (cap. II), della gradazione pascaliana e baconiana dell'induzione amplia- tiva (capp. IV e V) e dei problemi dell'induzione legati alla critica hu- meana del procedimento induttivo e ai paradossi recentemente elaborati da Goodman, Hempel e Kyburg. Ma nel far questo, Cohen ha modo, ovviamente, di riformulare le sue personali vedute sulla rilevanza dell'in- duzione eliminativa di tipo baconiano per una ricostruzione tanto della metodologia scientifica quanto delle procedure di elaborazione e di giusti- ficazione dei giudizi nelle controversie legali. Ed anche in questo caso, come già in quello di Rescher sul realismo, ciò che più mi pare importan- te sottolineare è lo sforzo compiuto dall'autore per mettere in luce, nel</page><page sequence="7">Induzione , realismo e analisi filosofica 291 modo più oggettivo possibile, vantaggi e svantaggi dell'approccio pasca- liano rispetto a quello parzialmente alternativo di derivazione baconiana. Come si legge a conclusione dell'opera - il cui capitolo centrale, il terzo, significativamente si intitola «The Foundations of Pluralism in the Analysis of Probability» - anche «sulla questione generale del contrasto fra concezione pascaliana e baconiana, la miglior cosa può essere astener- si dal supporre che si tratti di una controversia in cui alla fine una delle parti in causa debba essere ritenuta nel giusto e l'altra no. Ciò cui ci troviamo di fronte sono specie alternative di proposte per la ricostruzione sistematica del ragionamento induttivo, ciascuna delle quali presenta sia vantaggi sia svantaggi... In dilemmi filosofici di tal fatta vale la pena, di norma, di sviluppare entrambe le opzioni» (p. 211).</page></plain_text>