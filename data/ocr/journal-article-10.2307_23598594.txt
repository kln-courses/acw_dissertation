<plain_text><page sequence="1">חוק החטאת של 'אסכולת הקדושה'(במדבר טו, כב-לא) מאת ישראל קנוהל נא] סוגיית חוק החטאת בבמדבר סו. כב-לא היא מן הסוגיות הקשות בחוקה המקראית. ניסיון מקיף ומקורי לפתרון השאלות העולות מחוק זה הציע א' טוויג ז"ל באחרון מאמריו, 'במדבר טו: כב-לא — מדרש הלכה'.' את הקשיים הטמונים בפרשה זו מגדיר טוויג כך: הבעיה הפרשנית העיקרית בפרשה זו היא אופייה המיוחד והחריג הבא לידי ביטוי נוקב אגב השוואה אל סוגיה מקבילה בוי' ד. ... לאור דינים מקבילים בתורה מתעוררות כאן שלוש תמיהות עיקריות: א. חיוב פר לעולה ושעיר לחטאת בשגגת ציבור (פסוק כד), לעומת פר לחטאת במקרה הדומה בוי' ד, יד. ב. הקדמת קרבן עולה לקרבן חטאת בשגגת ציבור (פסוק כד) תמוהה לנוכח העובדה, שבשאר הקרבנות על חטא או טומאה בדרך כלל, קרבן העולה, אם אינו נעדר לגמרי, הריהו משני לקרק החטאת בסדר הזכרתו והקרבתו. ג. חיוב עונש כרת לכלל המדדים (פסוקים ל-לא) לעומת סיוגו לחטאים מסוימים בלבד... שהם ברובם המכריע איסורי־פולחן חמורים. (שם, עמי 2-1) * דברים שנאמרו בערב זיכרון לד"ר אריה סוויג דיל, י"ב בתשרי תשי'ן. 1 א' טוויג, 'במדבר סו: כב-לא — מדרש הלכה', תרביץ מג(תשל"ד), עמי 20-1, וראה סקירת המחקר הקודם, שם, עמי 7-4. תרביץ נט (תש"ן) 1</page><page sequence="2">2 ישראל קנוהל [2] לאחר מכן טווע סוקר את הנסיעות השונים בספרות חז"ל ובפרשנות הרבנית והקראית ליישוב הסתירה שבין פסקתנו למקבילתה בוי' ד, נסיונות המבקשים להעמיד את שתי הפסקאות כתות במקרים שונים. לאור הקשיים המתגלים בהצעות פירוש אלה, טווע בא לכלל הכרה: לא נראה אפוא שיש מנוס מן המסקנה שאליה הגיעו הפרשנים החדשים, לפיה מוסבת פרשתנו על שגגת ציבור בכללותה ועל שגגת יחיד בכללותה בדומה לוי' ד, למרות ההבדלים הדקים שבניסוח. ... יוצא מכאן שאין מקום לתיאום הלכתי בין פרשתנו לבין וי' ד, שכן אם עוסקים טקסטים אלו במקרים זהים הריהם חולקים זה על זה במפורש. השאלה היא אם ניתן לקבוע יחס או התייחסות מסוימת בין שניהם. (שם, עמי 5-4) בהקשר זה הוא מציין: העקרון הרווח בפרשנות החדשה לפיו יש לראות את הדין המורכב יותר במאוחר בזמן, יסודו בהנחה בלתי מוכחת. מה עוד שיישומו של עיקרון זה כאן הוא בבחינת חרב פיפיות שהרי מבחינות שונות כל אחת משתי הפרשות מורכבת מזולתה.... ברור אפוא, כי החלה פשטנית של עקרון ההתפתחות האמור אין בה כדי להאיר את עינינו בהבנת היחס שבין שתי הפרשות. לעומת זאת נודעת משמעות מיוחדת לשתי הכרות בתולדות הפרשנות. האחת היא ההכרה, שהיוצא דופן כבמי טו הוא הפר לעולה המופיע לפני השעיר לחטאת, בניגוד לסדר המקובל במקרים דומים. ההכרה השנייה היא, שלנוכח שעיר החטאת לעם בפרשת המילואים (וי' ט, ג) ושעירי החטאת לעם בפרשת הכיפורים (וי' טז, ה) היוצא דופן הוא דווקא וי' ד, יד המחייב פר חטאת לשגגת הציבור, בעוד ששעיר החטאת כבמי טו הוא בגדר המקובל, שכן לשעיר־חטאת זה יש תיעוד עשיר יותר, ושעיר הוא גם הבהמה המובהקת לחטאת במקרא בכלל. (שם, עמי 5) בהמשך הדברים טוויג מוכיח, על סמך ניתוח ספרותי מפורט, כי כותב הפסקה של במדבר טו הכיר את החוק המקביל בוי' ד, וכי ביקש לעבדו ולנסחו ניסוח מחודש. טוויג מגדיר עיבוד זה כ'מדרש הלכה'. הוא סבור כי לשון הכתוב בוי' ד, יד — 'והקריבו הקהל פר בן בקר לחטאת' — נתפסה בעיני בעל הפסקה בבמדבר כלשון קצרה, שיש לפסוק ראשה מסופה ולדרשה כדלקמן: 'פר בן בקר' — לעולה, ושעיר עזים — 'לחטאת'. באמצעות מדרש זה הותאם כתוב זה בספר ויקרא לנוהג הרווח של כפרת העם בשעיר חטאת, כפי שהוא בא לידי ביטוי בטקסי המילואים ומועד הכיפורים. בכך מתחוורת לדעתו האנומליה של הופעת פר העולה קודם לשעיר החטאת בפסוק כד, שהרי פר זה אינו אלא</page><page sequence="3">[3] חוק החטאת של 'אסכולת הקדושה' גלגולו של פר החטאת של הנזכר בויקרא ד, יד. דוגמה לטכניקה פרשנית מעין זו מביא טוויג מן ההרחבה הפרשנית שבנוסח השומרוני, הגורס (בשמות כב. ד): 'וכי יבער איש שדה או כרם ושלח את בעירו ובער בשדה אחר שלם ישלם משדהו כתבואתה, ואם כל השדה יבעה מיטב שדהו ומיטב כרמו ישלם'. הרחבה זו משתקפת גם בנוסח השבעים, והיא אף מתועדת חלקית בקטע ממערה 4 בקומראן.2 דוגמה נוספת היא הנוסחה 'חסורי מחסרא והכי קתני', המשמשת בתלמוד הבבלי כיסוד לאינטרפולציות פרשניות המרחיבות את נוסח המשנה., פירושו המקורי של טוויג אומץ לאחרונה בידי מ' פישביין,4 אך סבורני שהוא צריך עיון נוסף. הבה נבחן הצעה זו לאור הדוגמאות שהביא טוויג לשימוש בטכניקת האינטרפולציה הפרשנית: דוגמאות אלו מציגות דרכים שונות ליצירת זיקה ספרותית בין הטקסט הבסיסי להרחבה הפרשנית. מחד גיסא, מוצאים אנו את המקרה של שמי כב, ד, שבו נתחבה ההרחבה לתוך הטקסט המקורי, ומאידך גיסא עומדות הדוגמאות מן התלמוד, שבהן נשתמר נוסח המשנה הקאנוני כצורתו הראשונית, אך בצדו ניתוספה ההערה הפרשנית 'חסורי מחסרא והכי קתני' המציעה נוסח חלופי מורחב. המקרה שלנו דומה לכאורה דווקא לדוגמאות מן התלמוד, שכן בניגוד לכתוב שבספר שמות, לא נתחבה כאן ההרחבה לנוסח הכתוב המוקשה של הפסוק בויקרא, אלא בצד הנוסח המקורי הקאנוני — שנשתמר כצורתו — הוצע בספר במדבר נוסח חלופי מורחב. אולם הדמיון אינו מושלם, שהרי האמורא הבבלי מפנה דבריו ישירות לנוסח המשנה, וצווח כנגדו 'חסודי מחסרא והכי קתני': ואילו הסופר המקראי אינו יכול אלא לרמוז לקורא כי בכוונתו להגיה ולפרש את הנוסח הקדום. לשיטת טוויג, צריכים היינו אפוא לצפות, כי הסופר המאוחר שניסח את החוק בספר במדבר יעשה כל שביכולתו לשמור על זיקה ודמיון למסגרת הטקסטואלית של ויקרא ד, כדי שיהיה ברור לקורא שכוונתו להגיה ולפרש טקסט קשה זה. והנה, לשם יצירת תיאום בין 'פר החטאת'(בוי' ד, יד) לבין הנורמה ההלכתית של ימי המילואים וטקס הכיפורים — 'שעיר חטאת' — די היה בתוספת של שלוש מלים ללשון הכתוב בויקרא. תחת 'והקריבו הקהל פר בן בקר לחטאת', יש לגרוס: 'והקריבו הקהל פר בן בקר לעולה ושעיר עזים לחטאת'. הגהה מזערית שכזו היתה יוצרת את ההתאמה ההלכתית המבוקשת, ועם זאת היתה נשמרת זיקה ניכרת לטקסט המקורי של ויק' ד. אולם המציאות הטקסטואלית שונה בתכלית: לשון הכתוב בבמדבר סוטה באופן מובהק מלשון ויקרא. תחת 'והקריבו הקהל' שבויקרא ד, מוצאים אנו כאן 'ועשו כל העדה', 2 ראה: א' טוויג, 'סוגית המבעה — הנוסח והדין בראי העדויות הקדומות', תרביץ לט (תש"ל), עמי 230-229: הנ"ל, 'השלמה לסוגית המבעה', שם, עמי 419. 3 טוויג (לעיל, הערה 1), עמי 9-8. M. Fishbane, Biblical interpretation in Ancient Israel, Oxford 1985, pp. 223-224 4</page><page sequence="4">ישראל קנוהל [4] וכמו כן ניתוספו כאן המלים 'לריח ניחיח לה' ומנחתו ונסכו כמשפט' שאין בהן כל צורך, על־פי הסברו של טוויג. שינויים והוספות אלה מטשטשים את הזיקה הלשונית שבין שני הכתובים — עד שקשה להלום את הטענה, שלפנינו אינטרפולציה פרשנית. לא תחיבה פרשנית היא זו, אלא נוסח מעובד ומחודש, המקיים זיקה רופפת בלבד לכתוב המקורי! [ב] כיוון שדחיתי את ההצעה לראות את הכתוב בבמדבר כהרחבה פרשנית לפרשה בויקרא, ולבאר בדרך זו את הקושי שבהקדמת פר העולה לשעיר החטאת — ברצוני לנסות ולפרש את הדבר באופן אחר. לשם כך יש לבדוק ולמיין תחילה את הכתובים הכוהניים השונים העוסקים בכפרת העדה, על־פי סדרם הכרונולוגי ושיוכם הספרותי. כזכור, מורה הכתוב בוי' ט, ג, האמור ביום השמיני למילואים, 'ואל בני ישראל תדבר לאמיר קחו שעיר עזים לחטאת ועגל וכבש בני שנה תמימם לעלה', ואילו בטקס הכיפורים השנתי נאמר: 'ומאת עדת בני ישראל יקח שני שעירי עזים לחטאת ואיל אחד לעלה'(וי' טז, ה). המשותף לשני הכתובים הוא הצירוף של שעיר חטאת ובהמת עולה לכפרת העם., לעומת זאת, הכתוב בויקרא (ד, יד) קובע, כי שגגת העדה מתכפרת בפר בן בקר לחטאת. דומה שיש בידינו בוחן המאפשר לקבוע כי כתוב זה מאוחר ביחס לשני הכתובים שנזכרו קודם לכן. כוונתי כאן לאזכור מזבח הזהב — מזבח הקטורת. ולהאוזן, קינן וחוקרים רבים בעקבותיהם,6 הצביעו על מיקומה יוצא הדופן של ההוראה בדבר בניית מזבח הזהב, המופיעה בשמי ל, אחר חיתום כל ההוראות על עשיית המשכן וכליו. הם הסיקו מכך, כי הוראה זו מאוחרת יחסית, וכי הרובד הקדום של תורת הכהונה (P) אינו יודע אלא מזבח אחד, מזבח העולה. ואכן, בחינת הכתובים מאשרת טענה זו. כך למשל, פרשת הכיפורים בוי' טז נוקטת תדיר בציון 'המזבח' סתם — 'ויצא אל המזבח אשר לפני ה' וכפר עליו'(וי' טז, יח), 'וכלה מכפר את הקדש ואת אהל מועד ואת המזבח'(שם, שם, כ). מלשון הכתובים ומהקשרם ברור, שהכוונה כאן למזבח העולה, כפי שראה לנכון ראב"ע בפירושו.7 נראה אפוא כי הכותב אינו יודע כלל על קיומו של מזבח נוסף למזבח העולה, ולפיכך הסתפק בציון הסתמי 'המזבח'.8 הבחנה זו תקפה אף לגבי פרשת היום י על יסוד הכפרה בעולה זו, ראה וי' ט, ז; טז, כד. 6 ראה בספרות הרשומה אצל מ' הרן, 'קטורת מחתות וקטורת תמיד', תרביץ כו(וזשי"ז), עמ' 118, הערה 5. 7 שלא כדעת חז"ל, הגורסים: 'ויצא אל המזבח אשר לפני ה' — זה מזבח הזהב'(משנה יומא ה, הן. 8 בפסוק טז ובפסוק כ נאמר שהכהן מכפר על אוהל מועד, אולם לא נתפרש כיצד נערכת כפרה זו. מכל מקום, אין מקום לטענה שיש כאן רמז לכפרה על מזבח הקטורת — כהוראת הכתוב בשמות ל, י — שאם כן, מדוע לא נזכר מזבח זה כאן במפורש? אדרבא, הכתוב בשמות ל, י, הוא בבחינת השלמה לטקס הכיפורים השנתי המתואר בויקרא טז: אחר שניתנה ההוראה החדשה בדבר עשיית מזבח הקטורת (שמי ל, א-ט&gt;, ניתוסף לה פסוק י, הבא להכליל גם את המזבח החדש במניין הכלים המתכפרים 'אחת בשנה'. ראה: .A</page><page sequence="5">[5] חוק החטאת של 'אסכולת הקדושה' 5 השמיני למילואים בוי' ט, שאף בה משמש הציון הסתמי 'המזבח', המכוון למזבח העולה (וי' ט, ז-י, יב-יד, יז-יח, כ, כד). לעומת זאת, חוקת החטאת בוי' ד יודעת שני מזבחות, ועל כן היא מקפידה להבחין ביניהם באופן מדוקדק: 'ונתן הכהן מן הדם על קרנות מזבח קטרת הסמים לפני ה' אשר באהל מועד ואת כל דם הפר ישפך אל יסוד מזבח העולה אשר פתח אהל מועד'(וי' ד, ז); ושוב בפסוק יח: 'ומן הדם יתן על קרנית המזבח אשר לפני ה' אשר באהל מועד ואת כל הדם ישפך אל יסוד מזבח העלה אשר פתח אהל מועד'. נמצאנו למדים, כי הכתובים בפרשיות המילואים והכיפורים (וי' ט, וי' טז), שבהם נקבעת כפרת העם בשעיר חטאת ובבהמת עולה, שייכים לרובד קדום של תורת הכהונה, ואילו הכתוב בוי' ד, הקובע כי העדה תתכפר בפר לחטאת, שייך לרובד מאוחר יותר במקור זה. כזכור, קיבלתי את דעתו של טוויג, כי פרשת החטאת בבמ' טו יודעת את הפרשה המקבילה בוי' ד ומעבדת אותה. מכאן עולה, כי הפרשה בבמדבר היא המאוחרת בכל המקורות הדנים בכפרת העם. והנה, דווקא פרשה זו שבה ומאמצת את הנוהג הקדום של כפרת העדה בשעיר חטאת ובבהמת העולה, כפי שהוא מתועד בוי' ט ובד' טז, אלא שהיא מקדימה באורח יוצא דופן את העולה לחטאת. סבורני שהמפתח להבנת תופעה זו טמון בהכרה, כי בניגוד לחוקי החטאת בספר ויקרא שמוצאם ב'תורת כהונה'(P), חוק החטאת בבמדבר מוצאו באסכולת כוחנית אחרת, 'אסכולת הקדושה'(9.(H בשייכי פרשה זו ל'אסכולת הקדושה' אני הולך בעקבותיהם של ולהאוזן וקינן,10 שהצביעו על הזיקה הבולטת שבין במי טו בכללותו ל'ספר הקדושה'. מבין הראיות שהביאו חוקרים אלו לדבריהם, אציין כאן את הקרבה שבין סיפור המקושש בבמ' טו לפרשת המקלל בוי' כד, ואת פסקת הציצית החותמת את פרקנו, שבה משובצים מטבעות הלשון המובהקות של 'אסכולת הקדושה': 'והייתם קדשים לאלהיכם' 'אני ה' אלהיכם'. אשר לחוק החטאת גופו, החוקרים מסבים את תשומת הלב לנימת ההטפה שבפסוקים ל-לא. המזכירה את סגנונה של 'אסכולת הקדושה'. סבורני כי גם נוסחת הכרת, המופיעה בפסוקים אלה, מעידה כי מוצא הפסקה באסכולה זו." Kuenen, The Origin and Composition of the Hexateuch (English translation by P. H. Wicksteed), 23 .London 1986, p. 87, n 9 על המקור המכונה H כאסכולה ספרותית ורעיונית, ראה את דברי בעבודתי: 'תפיסת האלוהות והפולחן בתורת כהונה ובאסכולת הקדושה', עבודה לשם קבלת תואר דוקטור לפילוסופיה של האוניברסיטה העברית, ירושלים תשמ"ח, עמי 90-89, 171-146. 10 ראה: J. Wellhausen, Die Composition des Hexateuch und der historichen Bücher des Alten 175 .Testaments, Berlin 1899, p,■ קינן (לעיל, הערה 8), עמי 96, הערה 38. 11 אנו מוצאים כאן שתי נוסחאות כרת: תחילה 'ונכרתה הנפש ההוא מקרב עמה', ולאחר מכן 'הכרת תפרח הנפש ההוא עונה בהי. הנוסחה השנייה יחידאית, אך הראשונה קרובה לנוסחאות הכרת הידועות לנו ממקומות אחרים. עיון מדוקדק מגלה לנו, כי נוסחה זו סוטה מסגנון 'תורת כהונה' והיא קרובה דווקא ללשונות הכרת של 'אסכולת הקדושה'. נוסחת הכרת של 'תורת כהונה' היא: יונכרת(ה)...מעמימה)'(שמ'ל, לג, לח; וי' ז, כ-כא), ואילו כאן נאמר: 'ונכרתה הנפש ההוא מקרב עמה'. והנה, השימוש ב'מקרב' בלשונות</page><page sequence="6">6 ישראל קנוהל [6] [ג] אחר שסיווגנו את המקראות על־פי סדרם הכרונולוגי ושיוכם לאסכולות שונות, אנו יכולים לגשת לפירוש הסוגיה בשלמותה. נראה כי התמורות בנוהג כפרת שגגת העדה משקפות התעצמות רחבה ועמוקה יותר בתפיסת מהות הפולחן ודרכי הכפרה: במקורות הלא־ כוהניים שבמקרא, קרבן הכפרה והריצוי המובהק הוא העולה. כך למשל מקריב שמואל טלה חלב עולה כליל קודם שהוא זועק לה', בעת הצום במצפה, ערב המלחמה בפלישתים (שמ''א ז, ט). ועל מנהגו של איוב אנו קוראים: 'ויהי כי הקיפו ימי המשתה והשכים בבקר והעלה עלות מספר כלם כי אמר איוב אולי חטאו בני וברכו אלהים בלבבם ככה יעשה איוב כל הימים'(איוב א, ה). סגולת הריצוי של העולה מתבארת בכך שקרבן זה מוקטר כליל, והוא מפיק ניחוח רב שיש בכוחו לפייס ולשכך את הזעם האלוהי, כמבואר בסיפור המבול: 'ויכן נח מזבח לה' ויקח מכל הבהמה הטהירה ומכל העוף הטהור ויעל עילת במזבח'(בר' ח, כא). דימוי האל השוקט מזעפו בשל הנאתו מריח הניחוח יש בו גוון חריף של האנשה, אולם במקורות הללו אין רואים פגם בדמויים מעין אלה (השווה גם שמי' א כו, יט). גישתה של 'תורת כהונה' שונה היא. אסכולה זו ירשה את דפוסי הפולחן העתיקים, על דימויהם המאנישים, אולם היא משתדלת לעדן נימוסים אלה ככל יכולתה. מוטיב ניחוח הקרבנות רווח אמנם בחוקיה, אך היא נמנעת מלייחס ישירות את פעולת ההרחה לאל, ומנסחת את הדברים בצורה עקיפה: 'אשה ריח ניחיח לה".12 יתר על כן, משאנו בוחנים את תפוצתו של הביטוי 'ריח ניחיח לה" ב'תורת כהונה', מתגלה תופעה מאלפת. ביטוי זה רווח בהקשר לעולה ולשלמים, אך הוא נעדר כמעט לגמרי מחוקי קרבנות הכיפורים — האשם והחטאת.,, תמונה דומה ניכרת אף בחוקי המנחה. הצירוף 'ריח ניחיח לה" מופיע כמה פעמים בהקשר להקטרתה של אזכרת המנחה המכילה לבונה, אולם דווקא לגבי מנחות החוטא והסוטה מורה 'תורת כהונה' מפורשות, שאין לתת עליהן לבונה, ואין הקטרתן מתוארת כ'ריח ניחיח'(ראה וי' ה, יא-יב: במי ה, טו, כו). דומה שבשורש תופעה זו עומדת הסתייגותה של 'תורת כהונה' מן הצביון האנתרופומורפי והאנתרופופאתי המובהק של תהליך הכפרה, כפי שהוא מתואר במקורות הלא־כוהניים. משום כך הרחיקה אסכולה זו את כרת רווח מאוד בספר הקדושה(ראה וי' יז, ד, י: יח, כס: כ, ה, יח; והשווה גם שם כג, ל). 'מקרב' בנוסחת כריתות מופיעה נוסף על ספר הקדושה — רק בלשון 'ונכרתה הנפש ההוא מקרב עמיה' בשמי לא, יד. אולם כבר הכירו החוקרים, כי מוצאו של חוק השבת של שמי לא, יב-יז ב'אסכולת הקדושה'(ראה מ' הרן, יספר הקדושה', האנציקלופדיה המקראית, ה, עמי 1095). נמצא, כי השימוש ב'מקרב' בנוסחת הכרת מיוחד ל'אסכולת הקדושה', ומכאן שהופעתו בפרשתנו מעיד על מוצאה באסכולה זו. ראיה נוספת למוצא חוק החטאת ב'אסכולת הקדושה• — ראה להלן, הערה 20. 12 ראה קנוהל (לעיל, הערה 9), עמי 122-121. יי ביטוי זה נעדר לגמרי מחוקי האשם, והוא מופיע פעם אחת בזיקה לחטאת (ויי ד, לא).</page><page sequence="7">[7] חוק החטאת של 'אסכולת הקדושה' הצירוף 'ריח ניחיח' דווקא מקרבנות הכיפורים וממנחות החוטאים, כדי שלא ליתן מקום לתפיסה, שעל פיה מושגת הסליחה והכפרה באמצעות ריצוי האל בריחות ערבים. מאותו טעם, 'תורת כהונה' מעבירה את העולה ממעמדה כקרבן הכיפורים העיקרי, ואת מקומה תופסת החטאת, שרק חלק קטן ממנה מוקטר על גבי המזבח. מרכז הכובד של מעשה הכפרה אינו עוד בהקטרת הבשר לריח ניחוח לה', אלא בטקסים השונים של הזאת הדמים. טקסי החיטוי בדם נושאים אופי אימפרסונלי מובהק. הזאת הדם על המזבח לא נועדה לרצות את פני האל, אלא להסיר ולחטא את הטומאה שנוצרה בעקבות מעשה החטא.4, מגמה זו משתקפת גם במנהגים השונים של כפרת העדה ב'תורת כהונה'. בשלב הראשון, המיוצג בתיאור היום השמיני למילואים בוי' ח ובטקס הכיפורים השנתי בוי' טז, עדיין מוצאים אנו את קרבן העולה, אלא שהעולה מועברת ממעמדה, והבכורה נמסרת לחטאת — הנזכרת תחילה. גם בתיאור המפורט של הקרבת הקרבנות בטקסים אלה, תופס ריטואל הזאת דמי החטאת את המקום המרכזי.15 התהליך של דחיקת העולה מגיע לשיאו בוי' ד, השייך כאמור לרובד מאוחר יותר של 'תורת כהונה'. כאן נעלמת העולה לגמרי, וכפרת העדה נעשית בפר החטאת לבדו.16 עלייתה של 'אסכולת הקדושה', שעל־פי דעתי יצירתה מאוחרת ליצירת 'תורת כהונה',17 כרוכה במפנה עמוק בחשיבה הכוהנית. 'תורת כהונה' ביקשה להקים חיץ בין הריטואל הכוהני לבין נימוסי הפולחן העממיים, על ביטוייהם המאנישים.8, לעומת זאת, 'אסכולת הקדושה' מקבלת את מורשת הפולחן העממי ומחשיבה אותו, והיא שואפת למזג מורשה זו בדפוסי הפולחן הכוהני.19 ביטוי לגישה זו מוצאים אנו בפרשת החטאת בבמ' טו, שנתנסתה כאמור באסכולה זו. נוהג הכפרה העממי בניחוח קרבן העולה שב ותופס כאן את הבכורה. העולה נזכרת כאן תחילה, ובהרחבת יתר, כשמצורפים לה מנחה ונסך: 'ועשו כל העדה פר בן בקר אחד לעלה לריח ניחיח לה' ומנחתו ונסכו כמשפט'(במי טו, כד); רק לאחר מכן, וביתר קיצור, נזכר שעיר החטאת, שמוצאו בפולחן הכוהני. גם בהמשך הדברים, בפסוק כה, מוקדמת העולה לחטאת: 'וכפר הכהן על כל עדת בני ישראל ונסלח להם כי שגגה היא והם הביאו את קרבנם אשה לה' וחטאתם לפני ה' על שגגתם'. מאלף ביותר דקדוק לשון הכתוב בתיאור הקרבנות 14 ראה קנוהל (לעיל, הערה 9), עמי 124-123, והאמור בהערות שם. י' ראה ויי ט, ח-ט: טז, יד-יט. 16 שיור־מה לנוהג הכפרה הישן נשתמר בהקטרת חלב החטאת על גבי המזבח, ובהגדרתו כ'ריח ניתח לה" (וי' ד, לא). 17 ראה קנוהל (לעיל, הערה 9), עמי 4, 89, 113. 18 קנוהל, שם, עמי 142-141 ; וכן: :1. Knohl, 'The Priestly Tora Versus The Holiness School 102-103 .Sabbath and the Festivals', HUCA LVI1I (1987), pp 'יי קנוהל (לעיל, הערה 9), עמי 39-38, 169-168.</page><page sequence="8">ישראל קנוהל [8] ואפיונם: העולה מתוארת כ'אשה לה", היינו כמתנה המובאת ישירות לאל,20 ואילו לגבי החטאת נוקט הכתוב את הניסוח האימפרסונלי והעקיף 'לפני ה", כשגור בחוקי הקרבנות של 'תורת כהונה',21 שמהם שאוב ריטואל החטאת. כך שילבה 'אסכולת הקדושה' את מורשת הפולחן הכוהני והעממי למסכת אחת.22 [י] משביארתי את שורש המחלוקת ההלכתית שבין וי' ד לבמי טו, ואת התמיהה שבהקדמת העולה לחטאת, ברצוני לדון בתופעה החריגה הנוספת שבפרשה זו — חיוב עונש כרת לכלל המדדים. בדיונו בסוגיה זו, כותב טוויג: רקע אידיאולוגי אפשרי לגישה קיצונית זו מצוי בעיקר בוי' יט. התופעה המכריעה בפרק זה היא שלחוקים מתחומים שונים ובניסוחים שונים חוזר הכתוב ומביא משפט הנמקה זהה: 'אני ה' / אלהיכם'... רק גישה כזאת, החותרת להעמדת כל חוק וחוק בנפרד כביטוי שווה לרצון ה', יכולה להביא אל ההכרה, שעבירה בזדון על חוק כלשהו היא מרידה טוטאלית בעול מלכות שמים. שכן אם אין טעם למצוות כי 20 על 'אשה' כמתנה, שי, ראה: I.C. Greenfield, 'Un rite religieux Arameen et ses paralleles', RB 46-52 .80(1973), pp . הלשון 'והם הביאו את קרבנם אשה לה" יש בה כדי לחזק את השערתנו ברבר מוצא הפרשה ב'אסכולת הקדושה'. כפי שביררתי במקום אחר, 'תורת כהונה' נמנעת מן השימוש בפעלים 'הבאי ו'נתן' לגבי •אשה', ככל הנראה מתוך רצון לעמעם את דימוי הקרבת הקרבן לנתינת מתנה לה' (ראה קנוהל [לעיל, הערה 9], עמי 237-236, הערה 32). לעומת זאת, 'אסכולת הקדושה' אינה חוששת מדימויים מעין אלה, ועל כן אנו מוצאים בחוקיה את הצירופים הבאים: 'ואשה לא תתנו'(וי' כב, כב&gt;, 'מתנותיכם... אשר תתנו לה" (וי' כג, לחן. על רקע זה מובן השימוש ב'הביאו... אשה' בפרשתנו. ההכרה כי פרשה זו נתנסחה בידי 'אסכולת הקדושה' שאינה מקפידה על דקדוקי הניסוח ובטרמינולוגיה שנקבעו ביתורת כהונה' יש בה כדי לבאר גם את היעדרות הביטויים יואשם' יואשמו' הרווחים בחוקי החטאת והאשם של ■תורת כהונה'(וי' ד-ה&gt;. 21 על השימוש ב'לפני ה" למיעוט הדימוי הפרסונלי של האל ב'תורת כהונה', ראה קנוהל, שם, עמי 116 והערה 5. הצירוף 'לפני ה" מופיע להלן גם בהקשר לקרבן החטאת של היחיד(במי טו, כח&gt;. את היחיד לא ניתן לחייב בצירוף של עולה וחטאת שיש בו משום חסרון כיס: לפיכך נקבעה כאן חובת הקרבה של עז לחטאת, בדומה לחובת היחיד בוי• ד, כח. 22 על הזיקה שבין פר העולה בבמדבר טו, כד, לבין הנוהג העממי המתועד במקורות הלא־כוהניים, הצביעו רנדטורף ובעקבותיו מילגרום (ראה: ,R. Rendtorf, Studien zum Geschichte des Opfers in alten Israel Neukirchen-Vluyn 1967, pp. 22-23, 82-83; J. Milgrom, 'The Two Pericopes on the Purification Offering', The Word of the Lord Shall Go Forth — Essays in Honor of D.N. Freedman, Winona 211-215 .Lake,Indiana 1983, pp). אולם הפירוש שהציעו, כי נוסחו הקדום של החוק בבמדבר טו הכיל הוראה בדבר הקרבת פר עולה, ורק במועד מאוחר יותר הוסף שעיר החטאת כדי ליצור התאמה לחוקה הכוהנית — אינו נראה בעיני. הסגנון השוטף והאחיד של הפסקה וההבחנות הלשוניות הדקות באופן תיאורם של הקרבנות השונים מעידים, לדעתי, כי לפנינו מגבש ספרותי אחיד, היונק ממורשת הפולחן העממי וממורשת הפולחן הכוהני גם יחד, כשהוא מבקש לשלבן באורח הרמוני זו בזו.</page><page sequence="9">[9] חוק החטאת של 'אסכולת הקדושה' 9 אם בהיותן ביטויים לרצון ה', אין כל משמעות להבחנות בין חמור לקל. העבירה הבסיסית היא עתה ה'היברים' החוצפא כלפי שמיא.י2 דברים אלה של טוויג עולים בקנה אחד עם קביעתי, כי מוצא פרשתנו ב'אסכולת הקדושה', שהרי וי' יט הוא כידוע פרק מרכזי ביצירתה של אסכולה זו. סבורני כי חוט אחד מקשר את החידושים ההלכתיים בפרשתנו, והדבר ניכר אף בסגנונה. כבר העירו כמה מן החוקרים, כי בניגוד לניסוח האימפרסונלי המוחלט של החוקים בוי' ד, הרי שבפרשה שלנו מוצאים אנו פניות ישירות בגוף שני, הן בראש הפרשה (פסוקים כב-כג) והן בחתימת הדיון בשוגג, בפסוק כט. דומה שהשוני הסגנוני מבטא כאן את המחלוקת הרעיונית: בוי' ד מנוסחת תפיסתה של 'תורת כהונה', המושתתת על שאיפה להדגשת הממד האימפרסונלי שבאלוהות ולהרחקת ביטויים אישיים ומאנישים מן היחסים בין האל לאדם. משום כך אין החטא והכפרה נתפסים כחלק ממערכת יחסים בין אישית, אלא החטא הוא כוח היוצר ישות של טומאה, שיש לנטרלה באמצעות טקסי החיטוי. לעומת זאת, 'אסכולת הקדושה' שואפת להדגיש את הזיקה הישירה והאישית שבין ה' לישראל (ראה המטבעות השגורות בלשון אסכולה זו 'אני ה' / אלהיכם') ואין היא נרתעת מביטויים שיש בהם גוון של האנשה.24 מתוך גישה זו יצרה האסכולה האמורה את הניסוח המחודש של חוק החטאת בבמדבר טו. היא הדגישה את הממד הבין אישי והמאניש בטקס הכפרה, שעיקרו — על־פי תפיסתה — בהבאת העולה כ'אשה' — מתנה,'ריח ניחיח לה". כיוצא בכך היא מטעימה את הממד האישי שבחטא המזיד. הבעיה העיקרית שבחטא אינה ביצירת ישות של טומאה, אלא דווקא במרד באל המצווה, שהעמיד את ה'אני' שלו כהנמקה לחוק — 'אני ה". השקפה זו מובעת בפרשתנו בלשון הכתוב — 'והנפש אשר תעשה ביד רמה מן האזרח ומן הגר את ה' הוא מגדף ונכרתה הנפש ההוא מקרב עמה, כי דבר ה' בזה ואת מצותו הפר הכרת תכרת הנפש ההיא עונה בה' (במי טו, ל-לא). הממד החיובי של היחס האישי בין האל המצווה לישראל המצווים ועושים מודגש בפסקת הציצית, החותמת את פרקנו. בפסקה זו, הטבועה כולה בחותמה המובהק של 'אסכולת הקדושה', אנוקוראים: למען תזכרו ועשיתם את כל מצויתי והייתם קדשים לאלהיכם. אני ה' אלהיכם אשר הוצאתי אתכם מאp מצרים להיות לכם לאלהים אני ה' אלהיכם'. (שם, שם, מ-מא) ראה טוויג(לעיל, הערה 1), עמי 18. 23 24 על ביטויים שיש בהם האנשת האל ביצירת 'אסכולת הקדושה', ראה קנוהל (לעיל, הערה 21), עמי 149-148. לענייננו מאלפת הלשון 'ולא אריח בריח ניחחכם'(וי' כו, לא), שממנה עולה הדימוי של הימנעות מהרחת ריח הניחוח כביטוי לזעם האל.</page></plain_text>