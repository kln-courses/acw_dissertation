<plain_text><page sequence="1">ביקורת ספרים רמ"ה וזמנו מאת זאב הרוי Bernard Septimus, Hispano-Jewish Culture in Transition: The Career and Controversies of Ramah, Harvard University Press, Cambridge, Mass. 1982, 180+ix pp. האם לפנינו ספר ביוגראפיה של ר' מאיר הלוי אבולעאפיה(1165 לערך — 1244)? כן ולא.שם הספר, 'תרבות יהודי ספרד במעבר — הקריירה והפולמוסים של רמ"ה', מורה כי יש בו שני מוקדים: א. תרבות יהודי ספרד במחצית השנייה של המאה השתיס־עשרה ובמחצית הראשונה של המאה השלוש־עשרה: ב. רמ"ה עצמו. כפי שמתברר בדברי המבוא(עמי V1I-IX), המחבר, רב ספטימוס מאוניברסיטת הארווארד, שקל לכתוב ספר ביוגראפיה של רמ''ה — 'התלמודי הגדול בספרד בתחילת המאה הי"ג ויוזמו של הפולמוס באירופה על השכלתנות הרמב"מית... משורר מיומן, חוקר חשוב ביותר של המסורה, מנהיג קהילה רב־השפעה, ואדם בקי במסורת הספרותית־פילוסופית של אנדאלוסיה... אישיות מרשימה בעלת תחושה שמרנית, עדינות אריסטוקראטית והומור דקי. אולם, מסביר ספטימוס, נותרו שרידים בלבד הן מכתבי רמ''ה הן מן התעודות הנוגעות לחייו במישרין, ואותם המקורות שנשתמרו אינם יכולים לתמוך אפילו ב'מסגרת ביוגראפית רעועה' ואינם נוחים ל'שיחזור שיטתי' של מחשבתו. וכך, בתגובה לבעיה זו, עלה מאליו נושא 'תרבות יהודי ספרד במעברי. לדעתי, לא צדק ספטימוס בהירתעו מן המשימה לכתוב ספר בעל מוקד אחד, המוקדש כל כולו לחיי רמ''ה ולמשנתו. אמנם מכתבי רמ''ה הרבים אין בידינו אלא מעט: פירושיו('פרטים' או 'פרטי פרטים') למסכתות סנהדרין ובבא בתרא וקטעים מפירושיו למסכתות אחרות: כמה עשרות תשובות הלכתיות,· 'כתאב אל־ רסאיל', קובץ אגרות פולמוס בנושא תחיית המתים (עם מבוא בערבית): 'מסורת סייג לתורה', ספר מלים למסורה ושירים ומכתבים שונים (ראה י' תא־שמע, קרית ספר מג [תשכ''ח], עמי 576-569: מד [תשכ''ט], עמי 435-429: מה [תש''ל], עמי 126-119 : חיים בראדי, ידיעות המכון לחקר השירה העברית ב [תרצ"ון, עמי א-צ). אולם בכל זאת יש ויש כתבים! וספטימוס, בספרו המלומד והבהיר הזה מוכיח, שאפשר לדלות מן הכתבים הנמצאים דמות דיוקן שלמה וחדה למדי של רמ''ה. ניתן אף לומר על ספטימוס אותם דברים שאומר הוא על רמ"ה: ב'טיפול אוהב בפרטי הפרטים' הוא מוציא יכל אונקיה של מידע...שהטכסט שלו מסוגל לתת' (עמי 21). ברם, דמות הדיוקן של רמ''ה העולה מן הספר היתה בוודאי שלמה וחדה יותר, אילו התמקד ספטימוס בו בלבד, ואילו התרכז יותר בניתוח שיטתי ויסודי של טכסטים הלכתיים והגותיים שלו.1 1 לעומת זאת, קורא המעוניין פחות ברמייה ויותר בתרבות יהודי ספרד במאות השתים־עשרה והשלוש־ עשרה יכול בצדק לטעון את הטיעון ההפוך. והנה, לאחר שמסרתי מאמר ביקורת זה למערכת, נתקלתי במאמר הביקורת של י' כהן על הספר, ובו הוא אכן קובל על 'האפשרות שההתמקדות ברמ''ה אף מנעה את</page><page sequence="2">614 זאב הריי [2] הספר מחולק לשישה פרקים: פרק א, 'מתחום האסלאם אל תחום הנצרות'(עמי 25-1), מתאר את מעברה של יהדות ספרד בימי חייו של רמ"ה מן הספירה התרבותית האסלאמית אל הספירה התרבותית הנוצרית־ אירופית, ומציג את חיי רמייה כמשקפים מעבר זה; פרק ב, 'קשרים צפוניים חדשים'(עמי 38-26), עוסק ביחסי התרבות החדשים שהתרקמו באותה תקופה בין יהודי ספרד לבין יהודי פרובאנס, צרפת ואשכנז ומשרטט את ההשפעות הצפוניות על ההלכה והמחשבה על רמ"ה: פרק ג, 'ויכוח על תחיית המתים'(עמי 60-39), מנתח את התנגדותו של רמ"ה לתפישתו של הרמב"ם את העולם הבא ומספר על הפולמוס שעורר רמ"ה בסוגייה זו בשנים 1205-1202 לערך: פרק ד, 'ויכוח על הרמב"ם'(עמי 74-61), דן בפולמוס הגדול על משנת הרמב"ם. שהתחולל באירופה בשנות השלושים של המאה השלוש־עשרה, ומנתח איגרת אחת שרמ"ה שלח לרמב"ן בנושא הפולמוס,· פרק ה, 'סוגים שונים של אנטי־שכלתנות'(עמי 103-75), משווה את האנטי־ שכלתנות של רמ''ה עם גישות אנטי־שכלתניות אחרות בתקופתו בפרובאנס, צרפת, אשכנז וספרד: פרק ו, 'אנטי־שכלתנות ומיסטיקה'(עמי 115-104), מבדיל בין האנטי־שכלתנות של רמ"ה לבין הקבלה. אייחד להלן כמה מלים לגישתו ההגותית הדתית של רמ''ה, כפי שהיא מתחוורת בספר שלפנינו. כוונתי בכך אינה רק לסכם את דברי ספטימוס, אלא גם לנסח במפורש דברים שאך נרמזו ולגבש דברים שנאמרו בהקשרים שונים. ה'גיבור' של רמ"ה היה ר' סעדיה גאון(עמי 109), בדומה לרס"ג, רמ"ה היה איש הלכה מובהק, שעסק גם בהגות, פילולוגיה, שירה ופולמוס. הוא נמשך אל השקפותיו הפילוסופיות 'השמרניות באופן יחסי'(עמי 41), שבהן מצא 'איזון מתון בין עיון למסורת'(עמי 19). נמצא, כי רמייה היה רחוק מאוד מלהיות אנטי־שכלתן מן הסוג של ר' משה בן חסדאי מתקו, למשל, שסבר כי ה'כפירה' הרציונליסטית התחילה עם רס''ג(עמי 88). אדרבה, הוא תמך בעיון השכלי, אבל התנגד ל'שכלתנות רדיקאלית' (עמי 19). בנוגע לשאלת הפרשנות המטאפורית למקראות ולאגדות, למשל, היה רמייה כמדומה קרוב יותר לשכלתנים בני זמנו מאשר ליריביהם האנטי־שכלתנים: הוא חייב פירוש מטאפורי למקראות אנתרופומורפיות, ולא פעם הקשה מפאת ההיגיון על פירושים פשטיים של רש"י לאגדות מופלגות (עמי 81-76, 90). יחסו של רמ"ה אל הרמב''ם היה מסובך. יחסו להלכה שלו היה חיובי בהחלט(עמי 74-73,55,40-39), ואילו יחסו למחשבתו הדתית היה — כפי שהיינו אמנם מצפים מחסיד של הפילוסופיה 'השמרנית' של רס''ג — דו־ערכי: הערצה עמוקה וחשש לפריצת הגדר &lt;עמ' 103-101,55). בשנת 1202 יצא רמ"ה בפולמוס נגד הרמב"ם, כשהסיק מדבריו על העולם הבא בספר המדע (הלכות תשובה ח, ב, ועוד), שהוא כופר בתחיית המתים לגופות. אולם משקרא את איגרת תחיית המתים שלו שלוש שנים לאחר מכן(עמי 53-52,42-40), היה מוכן מיד לדונו לכף זכות. בפולמוס הסוער הגדול על הפילוסופיה הרמב"מית בשנות השלושים של המאה איכזב רמ"ה את שני הצדדים ונשאר במידה מסוימת ניטראלי (עמי 68-66, 72-71, 75, 95). ממורה הנבוכים התפעל רמייה ונדהם, נדרש אליו ונרתע ממנו. אם קירב את הספר בשמאלו ודחהו בימינו, הרי נהג בו מידה כנגד מידה, שכן הוא כתב עליו: ואני כבוא ספר הזה אלי מלאני לבי לעבור בין בתריו, ולשוב משער לשער בשעריו... ואראה והנה מכל מקום, תהא זו .(AJS Review 9 [1984], p. 121)המחבר מלהרצות את נושאו[!] באורח כולל יותר' לשון המעטה לומר, כי הספר לא מיצה את נושא חיי רמ"ה ומשנתו. הוכחה לכך סיפק ספטימוס עצמו, שכן זמן קצר לאחר הופעת ספרו הוא פרסם מאמר רחב, העוסק בתשובה הלכתית אחת של רמייה והמבהיר '"Kings, Angels or Beggars": Tax Law and :היטב צד של דתיותו שלא הובהר די הצורך בספר. ראה Spirituality in a Hispano-Jewish Responsum', in: I. Twersky, ed., Studies in Medieval Jewish History and Literature, II, Cambridge, Mass. 1984, pp. 309-335</page><page sequence="3">[3] רמ"ה וזמנו 615 יונקתו מחזקת שרשי הדת ומסעפת פארותיה, מחוקת בדקי יסודותיה והורסת גדרותיה... פעם להשמאיל ופעם להימין, מקרבת בשמאל ודוחה בימין... (עמי 103-102).2 דברים אלה נכתבו באיגרת ששלח רמ"ה לרמב"ן בתחילת שנות השלושים, בה הטעים מדוע לא רצה ליטול חלק בפולמוס על הרמב''ם. התבטאות נוספת של רמ"ה על מורה הנבוכים נמצאת בקינה שכתב על הרמב"ם בשמעו על דבר מותו: יראו [חכמי זמן] במורה הנבוכים חרבות / שכל במחשכים ברקים בדקו שם יחוו חרבות מבוכה לטשו / זכים בשמן המדמה חלקו מלים כתפוחים יצוקים מזהב / חכמה במשכיות תבונה חשקו בם ידעו תועי זמן בינה ובם / נרפים ביראת יוצרם התחזקו(עמי 55).3 ספטימוס, כחוקרים אחרים, מדבר על 'סתירה' בין דברי רמ"ה על מורה הנבוכים בקינה זו, לבין דבריו על הספר באיגרתו לרמב''ן: כאן מביע רמייה ישבח רם ובלתי־מסויג', ואילו שם מביע גם ביקורת חריפה(עמי 102-101). בשעתו הציע חיים בראדי פתרון כרונולוגי ל'סתירה' זו. לסברתו, כתב רמ"ה את הקינה קודם שהכיר היטב את מורה הנבוכים, אך עד שכתב את האיגרת לרמב"ן(כעבור כעשרים וחמש שנים) כבר למד להסתייג מן הספר (תרביץ ו [תרצ"הן, עמי 249). לעומת זאת, משכנע ספטימוס בטענתו, כי הטעם העיקרי ל'סתירה' הוא ריטורי: הביקורת לא התאימה לקינה, אבל התאימה לאיגרת העוסקת בנושא הפולמוס על הרמב"ם (עמי 102). ברצוני להתעכב מעט על ארבע שורות הקינה העוסקות במורה הנבוכים. על השורה הראשונה מעיר ספטימוס: 'אולי רמז למטאפורה של הרמב''ם להשגת האמת כהבזקי ברק בחושך: ראה פתיחתו למורה'(עמי 146, הערה 122). על השורה השלישית הוא מעיר: 'השווה את הפתיחה למורה'(שם, הערה 124). ברם, ניתן להוסיף ולומר, כי החטיבה בכללה מתייחסת לדברי הרמב''ם שם. באשר לשורה הראשונה, אין כל ספק שאכן רמ"ה רומו בה לדברים כדלהלן מתוך פתיחת הרמב''ם למורה הנבוכים: 'פעם יוצץ לנו האמת... ואחר כן יעלימנו הטבעים והמנהגים, עד שנשוב בליל חושך... ונהיה כמי שיברק עליו הברק פעם אחר פעם, והוא בליל חזק החושך', וכוי. בשורה זו יש משחק על המלה 'ברקים', שמשמעה גס ברקי שמים וגם ברקי חרב (כגון: דברים לב, מא: השווה: משנה תורה, הלכות יסודי התורה א, י). בשורה השנייה ממשיך רמייה לרמוז אל אותו הקטע בפתיחה למורה הנבוכים; שכן, בהמשך דבריו שם, כותב הרמב"ם: 'ויש מי שלא יגיע למדרגה שיאור חשכו בברק, אבל בגשם טהור זך... [וןהאורההוא הקטן... יציץ ויעלם, כאילו הוא להט החרב המתהפכת [בראשית ג, כד]'. בביטוי 'חרבות מבוכה' רומו רמ''ה ל'חרב המתהפכת' ובמלים 'זכים בשמן המזימה חלקו' רומז הוא ל'גשם טהור זך'(תרגום אבן תבק: ערבית: 'ג'סם סקיל [= צקיל]',' תרגום אלחריזי: 'גוף צח וזך'; תרגום פינס: 'a polished object'). ספטימוס (עמי 55) מתרגם שורה זו: There, they see swords of perplexity sharpened / for the innocent, smoothed by the oil of discernment נראה לי, כי יש לתרגם: There, they see swords of perplexity sharpened, / polished objects smoothed by the oil of discernment א' ליכטענבערג, קובץ תשובות הרמב''ם ואגרותיו, לפסיא תרי"ט, חלק ג, דף ו, עמודה ד. תרביץ ו(תרצ''ה), עמי 251; ידיעות המכון לחקר השירה העברית ב (תרצ"ו), עמי לג.</page><page sequence="4">616 זאב הרוי [4] ואכן, גם השורה השלישית רומזת לפתיחת הרמב"ם למורה הנבוכים. בהמשך דבריו שם, דורש הרמב"ם את הכתוב 'תפוחי זהב במשכיות כסף' וכר (משלי כה, יא). לפי דרשתו, תפוחי הזהב הם החכמה האיסוטרית שכדברי הנביאים, ואילו משכיות הכסף הן החכמה האקסוטרית שבהם. רמייה משווה אפוא את דברי הרמב"ם במורה הנבוכים לדברי הנביאים: לשניהם נגלה של כסף ותוך נסתר של זהב. בשורה הרביעית מדבר רמ"ה על 'תועי זמן' בניגוד ל'חכמי זמן'(שהם הנושא של ייראו' ו'יחזו' [השווה: שמי כד, י-יא], שהוזכרו קודם לכן בקינה). בעוד שחכמי הזמן מתרשמים מן הברק השכלי שבמורה הנבוכים, תועי הזמן והנרפים הם היוצאים נשכרים מן הספר בבינה וביראה. דומה, כי בעיני רמ"ה מורה הנבוכים — גם על הרובד האיסוטרי שבו — הוא אכן מורה הנבוכים (=התועים והנרפים), אך לא מורה החכמים. לעומת זאת, באותה הקינה כתב רמייה על משנה תורה, בפנותו אל הרמב"ם המנוח: עורה ראה חכמי זמן יחד עלי / דלתי תבונתך כדלים דפקו יהגו בתורתך ויום יום ילקטו / משנה תעודות שם כזהב זקקו(עמי 55). אם מורה הנבוכים הוא ספר ההוראה לתועי הזמן — משנה תורה הוא ספר ההוראה לחכמי הזמן. מיותר לציין, כי הערכה זו היא הפוכה מזו שהיתה מקובלת על פילוסופים רמב"מיים מסוימים בני התקופה. הקטע דלקמן מפרטי סנהדרין מדגים היטב את יחסו הדו־ערכי של רמ"ה למחשבת הרמב"ם: ימאי "כי יום נקם בלבי" [ישעיה סג, ד] י... ללבי גליתי, לאיברי לא גליתי עדעכשיו' וכוי [סנהדרין דף צט ע"אן. חס ושלום שיש לולב ואיברים! שהרי אינוגוף, לפי שהגוף ישלו סוף, וכל דבר שיש לו סוף יש לכחו סוף: ואלהינו — יתברך שמו ותתעלה מלכותו לעדי עד ולנצח נצחים — הואיל ואין לכחו סוף, שהרי נושא את העולם כולו בכחו ולא חסר כחו ולא נשתנה, וכל שכן שהמציא את כל הנמצאות מאין ונמצא שאין לכחו סוף, ודאי אין לו סוף, והואיל ואין לו סוף נמצא שאינו גוף. וכל מקום שאתה מוצא בין בתורה בין בנביאים בין בכתובים בין בדברי רבותינו ז"ל בדברים הללו אינן כפשטן אלא דרך משל הן, ודברה תורה כלשון בני אדם (עמי 90).4 ספטימוס מצביע על כך, כי הטיעון הבא כאן לאי־גשמיות האל, יחד עם פועלו היוצא הפרשני, מבוסס על הפרק הראשון של ספר המדע 'בהגיונו בלשונו ובמבנהו' (עמי 91-90). הרי הרמב"ם כותב שם: ואילו היה היוצר גוף וגוייה היה לו קץ ותכלית, שאי אפשר להיות גוף שאין לו קץ. וכל שיש לגופו קץ ותכלית, יש לכחו קץ וסוף: ואלהינו — ברוך שמו — הואיל וכחו אין לו קץ ואינו פוסק, שהרי הגלגל סובב תמיד, אין כחו כח גוף... אם כן, מהו זה שכתוב בתורה [וכוי]? הכל לפי דעתן של בני אדם... ודברה תורה כלשון בני אדם... כל הדברים הללו וכיוצ"ב שנאמרו בתורה ובדברי הנביאים, הכל משל ומליצה הן... על הכל אמרו חכמים: 'דברה תורה כלשון בני אדם'(יסודי התורה א, ז: ט, יב). אולם, כפי שספטימוס מציין(עמי 91), רמ''ה מכניס שינוי משמעותי בטיעון הרמב''ם, בהשמיטו את ההנחה האריסטוטלית המורה על קדמות העולם ('הגלגל סובב תמיד' — הקדמה כו במורה הנבוכים, ב, פתיחה: והשווה ב, ב), ובהחליפו אותה בשתי הנחות תיאולוגיות: א. 'שהרי נושא את כל העולם כולו' וכוי: ב. 'שהמציא את כל הנמצאות מאין' וכוי. נמצא, כי בעוד שהטיעון המקורי של הרמב"ם הינו אמפירי פיסיקאלי, הטיעון בשכתובו של רמייה נשען על היגדים אמוניים (עמי 160-159, הערה 108). חדושי רמ''ה על מסכת סנהדרין, ניו יורק תשי''ג, דף פו, עמודה א.</page><page sequence="5">[5] רמייה וזמנו 617 קטע אחר המדגים את יחסו הדו־ערכי של רמ"ה אל מחשבת הרמב"ם הוא מפרטי אבות: ו'צלם' זה האמור כאן [אבות ג, ידן לא על צלם הגוף נאמר, בין בתורה ובין במשנתנו, ר"ל הפה והאזניים והעיניים, אך על צלם הדעה אשר בה ישכיל האדם האמתיות, ועל זה נאמר 'כי בצלם אלהים עשה את האדם' [בראשית ט, ון. וכל כך למה ? לומר לך כמה אדם חייב להודות לפני בוראו על החסד שגמלו שהמציאו המציאות השלמה הזאת שאין כיוצא בה בכל בשר זולתנו, ולרדוף אחרי הדעות הנכונות כדי לשמור צלם הדעה שחננו המקום שתהא ברה וזכה מכל מום, וכבר אמר שלמה ע"ה בחכמתו: 'את האלהים ירא ואת מצותיו שמור' [קהלת יב, יגן (עמי 113 ).5 קטע זה, מסביר ספטימוס (שם), מושפע בבירור מדברי הרמב"ם בהלכות יסודי התורה, ד, ח: נפש כל בשר היא צורתו... והדעת היתרה המצויה בנפשו של אדם היא צורת האדם השלם בדעתו. ועל צורה זו נאמר בתורה 'נעשה אדם בצלמנו כדמותנו' [בראשית א, כו], כלומר שתהיה לו צורה היודעת ומשגת הדעות שאין להם גולם... ואינו אומר על צורה זו הניכרת לעיניים, שהיא הפה והחוטם והלסתות... אלא הדעה שהיא צורת הנפש, ובצורת הנפש הכתוב מדבר 'בצלמנו כדמותנו'. ספטימוס מעיר (שם), כי גם כאן ישנו הבדל גלוי בין רמ''ה לבין הרמב"ם(השווה גם מורה הנבוכים א, א). לפי הרמב''ם, ה'צלם' מורה על ידעה' שהיא 'הדעת היתרה'(־־השכל הנקנה) של 'האדם השלם בדעתו' כנבדל משאר יכל בשר'(דהיינו בעלי החיים ובני האדם שאינם שלמים בדעתם), ואילו לפי רמ"ה הוא מורה על 'דעה' של כל אדם כנבדל משאר יכל בשר'(דהיינו בעלי החיים). יתר על כן, אצל הרמב"ם ה'צלם' נקנה על־ידי התבוננות במדעים העיוניים('הדעות שאין להם גולם' = השכלים הנבדלים), ואילו אצל רמ''ה הוא נשמר על־ ידי רדיפת 'הדעות הנכונות', שהיא קשורה או זהה עם יראת אלוהים ושמירת המצוות. עבור רמ''ה, בניגוד לרמב''ם, אין 'תפקיד סוטריולוגי ישיר להכרה מכל סוג שהוא' ובוודאי לא להכרה פילוסופית(עמי 172, הערה 81). בשתי הדוגמאות הללו הולך רמייה כברת דרך ארוכה עם דפוסי המחשבה של הרמב''ם, אך מנתק את עצמו מהם בנקודה ברורה. הוא אינו מוכן לקבל פירושים אריסטוטליים לאלוהים או לצלם אלוהים. רמייה לא היה אפוא רמב''מי, אם כי ברור שהוא למד היטב את משנתו ההגותית הדתית של הרמב''ם.כמו כן, רמ"ה לא היה איש קבלה(עמי 115-104), למרות הערה אחת של אחיינו ר' טודרוס בן יוסף אבולעאפיה (עמי 105), ואם כי מסתבר שהיה במגע עם מקובלים והכיר את דעותיהם(עמי 106-105): במקרה אחד בלבד מצא ספטימוס פירוש קבלי בכתבי רמ"ה(עמי 106). ספטימוס מדגיש, כי רמ"ה כלל לא נמשך אל סודות, לא פילוסופיים ולא קבליים (עמי 115-108). אף בעידן בו סערו שני זרמי מחשבה איסוטריים אדירים בעולם היהודי, השכלתנות הרמב''מית והקבלה, הוא לא נסחף אל תוכם. 'הוא השתתף בהרבה מן הביקורת של המקובל על השכלתנות, וכנראה גם בהרבה מן הביקורת של השכלתן על הקבלה' (עמי 109), אך נשאר מושרש ב'מסורת של שמרנות נוסח הגאונים וחכמי אנדאלוסיה'(עמי 108). כאמור, לאורך כל הספר משתדל ספטימוס להבין את רמ"ה על רקע תקופתו. ברם בקטע האחרון של הספר (עמי 115-114), בהתייחסו לעובדה שרמ"ה לא הצטרף לשכלתנים ולא למקובלים, מתפלא ספטימוס על כי הוא הכחיש ירחף היסטורי כה חזקי. רמ''ה, מסכם ספטימוס בהערצה ניכרת, היה אחד מאותם 'האנטי־ שכלתנים הלא־קבליים', שגמרו בדעתם 'להינזר מן הגדולות שבתשוקות הימי־ביניימיות [כלומר, מן השכלתנות ומן המיסטיקה]', ולהערכתו דבר זה 'אינו ללא קורט של גבורה'. י פירוש רבנו יצחק ב"ר שלמה מטולידו על מסכת אבות, ירושלים תשכ''ה, עמ' קח.</page></plain_text>