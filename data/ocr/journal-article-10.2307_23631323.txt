<plain_text><page sequence="1">"בשירות הוד מלכותו": אליטות מקומיות ו"השלום האשורי" בנגב בסוף תקופת הברזל יפעת טהרני ההתפשטות האשורית מערבה, שהחלה במאה הס' לפני הספירה, התעצמה בעקבות כיבושי תגלת פלאסר השלישי מלך אשור (725-745 לפני הספירה). מלכי אשור התקדמו באמצעות כיבוש וסיפוח של טריטוריות ועל־ידי שעבוד ממלכות קטנות באזור הלבנט. בעקבות הכיבושים הללו החלה תקופה של יציבות פוליטית ושגשוג כלכלי הידועה במחקר בשם "השלום האשורי"(תדמור 1975). מחקרים ארכאולוגיים והיסטוריים שהתפרסמו בעשורים האחרונים התמקדו בשאלת האסטרטגיות המגוונות שנקטה האימפריה האשורית בניהול הטריטוריות המשועבדות לה ובאופן השתקפותן של אסטרטגיות אלה במציאות הארכאולוגית. דוגמה לכך הן עבודותיהם של סינופולי(1994) ופרקר (2001; 2002; 2003) על אודות הספר הצפוני והספר המערבי של האימפריה האשורית. מסתבר כי הכיבוש האשורי פתח לפני תושבי האזורים הכבושים אפשרויות כלכליות חדשות. הצטמצמות הקונפליקטים בין יהודה לשכנותיה, ששועבדו כולן לאשור, האיצה את התפתחותם של קשרי סחר בינלאומיים ארוכי־ טווח ואת הופעתן של מערכות יישוב באזורי ספר כדוגמת הנגב. לקראת סוף תקופת הברזל היה הנגב לחלק ממערכת סחר גדולה שכללה את דרום־ערב, אדום ומישור החוף. אולם, אף שארכאולוגים והיסטוריונים רבים הדגישו את חשיבותו הכלכלית של הסחר הדרום־ערבי לאימפריה האשורית (תדמור 1966: 90-89; אוצן 1979: 256-255; אפעל 1982: 94-93; אדנס ובודן 1989; נאמן תשמ"ז: 11-8; 1995: 113; פינקלשטיין 149-146:1995; פרפולה 104-103:2003; ג'סמין 2006), רק דיון מצומצם הוקדש לשאלת האסטרטגיה שנקטו האשורים בדרום־מערב האימפריה ולאופי האינטראקציה בין השלטונות האשוריים לאוכלוסיית הספר באזור זה (לדוגמה נאמן 1979). מחקר זה מבקש לבחון את העדות הארכאולוגית מאתרי הנגב בסוף תקופת הברזל באמצעות סקירה היסטורית וארכאולוגיה ארוכת־טווח של אסטרטגיות אימפריאליות לשליטה באזורי ספר, ולהציע מסגרת סוציו־פוליטית לאסטרטגיה המדינית שנקטו האשורים באזור. אך קודם לכן יוצגו מאפייני המערכת היישובית בבקעת באר שבע ותוגדר מסגרת כרונולוגית לדיון. בקעת באד שגע בסוף תקופת הגוזל ממצאי סקרים וחפירות שנערכו בבקעת באר שבע מצביעים על פריחה חסרת תקדים בהיקף היישוב ובגודלו לראשונה לקראת סוף תקופת הברזל(איור 1). בהתבסס על נתוני סקרים, נראה כי מבין כחמישים אתרים שהתקיימו באזור בסוף תקופת הברזל, עשרה ניתן להגדירם כגדולים: ארבעה אתרים מרכזיים (תל עירא, מלחתה, ערוער וביר א־סבע — היישוב הממוקם מתחת לעיר באר שבע המודרנית),1 חמש מצודות (חורבת רדום, חורבת עוזה, תל ערד, חורבת ענים וחורבת טוב) ועיר מינהל אחת (תל באר שבע). מלבדם התקיימו בבקעת באר שבע כארבעים אתרים פרוזים (רובם אינם מופיעים במפה) (טהרני־סוסלי תשס"ב: 84-81). #חורבת טוב f באר-שבע תלעדד# \ ^"'^תלמלחתה ^תלעירא \ \ תל משוש.s-' V"'"־־v חורבת עוזה^ l\ לחורבת קטמית \ תל ערוער# חורבת רדום v איור 1: מפת האתרים המרכזיים מסוף תקופת הברזל שנחפרו בבקעת באר שבע לשאלת תאדוך הפריחה היישובית בנגב: "הארכאולוגיה של ימי מנשה" בתולדות המחקר נקשרה הצמיחה היישובית בבקעת באר שבע באופן מסורתי לנסיגת האשורים מארץ־ישראל בסוף הרבע השלישי של המאה הז' לפני הספירה ולהתעצמותה של ממלכת יהודה בימי יאשיהו, כאשר הממלכה התפשטה מערבה עד לחוף הים. השערה זו נסמכה, בין היתר, על תוצאות החפירות במצד חשביהו, שחוקרים ראו בה מצודה יהודאית שהוקמה בידי יאשיהו(קרוס 1962: 42; תדמור 1966: 102; סטריינג' 184</page><page sequence="2">"בשירות הוד מלכותו": אליטות מקומיות ו"השלום האשורי" בנגב בסוף תקופת הברזל 185 138:1966; אחרוני 349:1967; שטרן 37:1975; רייך תשמ"ט: 231; נוח 557:1992). מנגד ניצבת התפיסה שגבולותיה של ממלכת יהודה היו צנועים הרבה יותר. חוקרים התומכים בגישה זו טוענים כי בסוף המאה ז' הוקמו לאורך מישור החוף מבצרים בחסות השושלת הכ"ו המצרית ושכירים יוונים או פיניקים שפעלו בשירות מלכי מצרים ולא בשירותה של ממלכת יהודה (נאמן 1991: 46; פנטלקין 2001: 8-3). לדעת נאמן(תשמ"ז: 7), העובדה שהמקרא אינו מתאר פריחה יישובית וכלכלית ביהודה בימי יאשיהו עשויה לתמוך בטענה כי התנופה היישובית והשגשוג הכלכלי החלו עוד קודם לימי יאשיהו והם קשורים בגורמים מקיפים יותר. בעקבות זאת ייחסו מחקרים את ראשית הפריחה היישובית בבקעת באר שבע למחצית הראשונה של המאה הז'(נאמן תשמ"ז: 11; פינקלשטיין 1994: 76; שטרן 2001: 161), לימי מנשה מלך יהודה, שמלך חמישים וחמש שנה (עוצר מ־696/5; מלך 642/1-686/5) ועל קורותיו לא ידוע כמעט דבר מן המקרא, אלא שהיה גדול החוטאים שידעה יהודה (מלכים־ב כא: א-יא). הנחת החוקרים הייתה כי מנשה ניצל את השלום האשורי כדי לשקם את ממלכת יהודה שנפגעה אנושות בעת מסע סנחריב, וכדי להרחיב את ההתיישבות ולהשתלב בסחר הבינלאומי המתפתח. להנחת עבודה זו הייתה השפעה גם על מחקרים דמוגרפיים שהתמקדו בתקופת הברזל ואשר הניחו כי במאה הז' חווה הנגב לראשונה גידול אוכלוסין מהיר(ברושי ופינקלשטיין תשנ"א: 15). בעקבות מאמרו של פינקלשטיין שהופיע כעבור שנים מספר, אף זכתה התופעה לכינוי "הארכאולוגיה של ימי מנשה"(פינקלשטיין 1994). אולם החוקרים שתמכו בהנחה זו התקשו להצביע על מכלולי תרבות חומרית המאפיינים את "ימי מנשה", ובמילים אחרות - את המחצית הראשונה של המאה הזי לפני הספירה(זינגר־ אביץ 1999: 57-56; פינקלשטיין ונאמן 2004: 72; טהרני־ סוסלי 2007א: 72-70). "הארכאולוגיה של ימי מנשה" שלטה ביד רמה בשיח הארכאולוגי וההיסטורי עד לסוף המאה הקודמת, שאז הופיעו מחקרים אשר ביקשו להקדים את הגידול במערכת היישובית בבקעת באר שבע למחצית השנייה של המאה הח' לפני הספירה. ווהן(1999) ערך השוואה בין העדויות המקראיות והחוץ־מקראיות הנוגעות למלכותו של חזקיהו והסיק כי כבר בתקופת חזקיהו ידעה ממלכת יהודה פריחה יישובית. היא התאפיינה במערכת יישובית יציבה, ביזמות אדריכליות גדולות ובחוסן כלכלי(ווהן 1999: 169). זינגר־אביץ (1999: 57-56; 2004: 86-84) טענה, על־סמך השוואה קרמית, כי בצד היישובים המיוחסים במחקר למאה החי, כדוגמת תל באר שבע, מלחתה, וערד, התקיימו יישובים גם בעירא ובערוער. גם הרצוג (1997: 239-237; 2002: 102-101) העלה את האפשרות כי יש להקדים את קיומם של אתרי בקעת באר שבע למאה החי. בדיקת המכלולים הקדמיים משכבות שתוארכו בידי חופרים למחצית הראשונה או לאמצע המאה הזי, כגון שכבה VII בעירא(פרויד 226:1999) ושכבה 111 בערוער(בירן וכהן תשמ"א: לוח 8), מראה כי הם זהים בהרכבם למכלול הכלים המאפיין שכבות מסוף המאה הח' ברחבי יהודה, כדוגמת לכיש 111 ובאר שבע 11. עם כלים אלה ניתן למנות קנקנים וטביעות מטיפוס"למלך", סירי בישול פתוחים וסגורים ופכיות שחורות (זינגר־אביץ 57-56:1999). המערכת היישובית בבקעת באר שבע בסוף תקופת הברזל הערעור על התיארוך המקובל של היישוב בבקעת באר שבע הציב תמונה יישובית חדשה ולפיה כבר במחצית השנייה של המאה הח' לפני הספירה היו באזור זה יישובים בשישה אתרים מרכזיים(איור 2): באר שבע המקראית, הקבורה מתחת לעיר המודרנית(20-10 דונם), תל באר שבע(11.5 דונם), תל ערוער (20 דונם), תל מלחתה(15 דונם), תל ערד(4 דונם) ותל עירא (25 דונם). רוב האתרים הללו הם אתרי מגורים שבוצרו באמצעות חומה מוצקה, מגדלים, שערים וחלקלקות. רחוב היקפי הפריד את הביצורים מאזוריה הפנימיים של העיר ואלה נחלקו למבני ציבור ולרובעי מגורים(בירן וכהן תשמ"א: 250; הרצוג 251:1997; בית־אריה תשנ"ח: 34-32: 1999: 170 172). מלבד יישובים אלה ניצבה בגבולו המזרחי של האזור מצודת ערד (אהרוני תשמ"ו; הרצוג 1997), ואילו ממערב התקיים המרכז המינהלי בתל באר שבע(אהרוני 1973; זינגר־ אביץ 1999). שני האתרים שימשו הזרוע העיקרית של מנגנון המינהל היהודאי וייצגו את מעורבותו של השלטון המרכזי בספר הדרומי של הממלכה. בצד האתרים המרכזיים, התקיימו בשולי האזור עשרות אתרים פרוזים. אתרים קטנים נוסדו סמוך למקורות מים והם מייצגים מגוון רחב של תכניות ופונקציות, כגון מבנים בודדים בתוך מתחמים שנועדו לעדרים, כמו זה שהתגלה בחורבת עמרה, או בית יוצר לכלי חרס ברמות. תופעה זו מלמדת כי תל ערד^ A f באר-שבע ^-^תל מלחתה ^ תל עירא \ן תל ערוער • איור 2: מפת האתרים המרכזיים בבקעת באר שבע במאה הח' לפני הספירה</page><page sequence="3">186 יפעת טהרני בשוליה הדרומיים של ממלכת יהודה קמו יישובים קטנים שעמדו בקשר עם האתרים המרכזיים ועם המצודות וייתכן שאף שימשו להם עורף כלכלי. ייסודם של אתרים פרוזים ושכונות חיצוניות, דוגמת זו שהתקיימה בערוער, מרמז על תקופה של שלום יחסי, שקט ושגשוג כלכלי(טהרני־סוסלי תשס"ב: 74,40). הנתונים הארכאולוגיים מעידים אפוא כי בסוף המאה הח' לפני הספירה הייתה בבקעת באר שבע מערכת יישובית מפותחת, שכללה את כל אתרי המגורים שהתקיימו בה באותה מתכונת גם במאה הז'(עירא, ערוער, מלחתה, ביר א־סבע), מרכז ממלכתי(תל באר שבע) שהוקם בקצה המערבי ומצודה (ערד) שהוקמה בקצה המזרחי של האזור. בהנחה שמרבית התושבים התגוררו באתרי המגורים ולא במצודות(הללו הכילו רק מספר אנשים מצומצם), ובהתבסס על ההמשכיות בתכנית האדריכלית של האתרים ובגודל השטח המיושב, ספק אם התמונה הדמוגרפית בנגב השתנתה באופן משמעותי במעבר מהמאה הח' למאה הז' לפני הספירה. כמו במהלך המאה הזי, שטחה האורבני של בקעת באר שבע בסוף המאה הח' התפרש על פני 90-80 דונם וכלל אוכלוסייה שמנתה כ-2400-2000 נפש בקירוב(טהרני־סוסלי 2007א: 73). הסחר הדרום־ערבי הפריחה היישובית באתרי הנגב לוותה בין היתר בהופעת מוצרים מאשור הקשורים בסחר. בייחוד בולטות משקולות דמויות בעלי חיים, משקולת דמוית ברווז של שישה שקלים מסופוטמיים מערוער(טהרני־סוסלי 2007ב) ומשקולת דמוית אריה שהתגלתה במקדש בערד (הרצוג 2002: 80, לוח 35: 3). עוד יש לציין כלי חרס המחקים קרמיקת ארמון אשורית, שבר ספל אשורי מזכוכית שמקבילה לו נמצאה בתל נימרוד שבאשור, אשר התגלה עם טביעה מטיפוס "למלך זיף" בערוער (בירן 1274:1992). בתקופה זו מופיעים לראשונה באתרי הנגב ובדרום ארץ־ ישראל ממצאים מדרום ערב והחיג'אז. כתובות נושאות כתב דרומ־ערבי התגלו בתל ג'מה שבמערב הנגב(ואן־ביק 1983: 19), בעיר דוד בירושלים(שילה תשמ"ז: 289, לוח 2,1:1), בתל אל־ח'לייפה שליד אילת(ריקמנס 1939), בבאר שבע(זינגר־ אביץ 1999: 52-50) ובאחרונה זוהו שני חרסים הנושאים סימני כתב דרום־ערבי בתל ערוער.ג בדיקות פטרוגרפיות שנעשו בחרסים מעיר דוד העלו כי מדובר בחפצים ממוצא מקומי(שילה תשמ"ז: 292). ממצא זה תומך בהנחת נוכחותה של אוכלוסייה כותבת ערבית באתרים ביהודה. עוד יש לציין את מכלולי הפאונה מאתרים בבקעת באר שבע ובנחל הבשור המראים על עלייה ניכרת באחוז עצמות הגמל לקראת סוף תקופת הברזל(ואפניש 1981). מן הממצא הארכאולוגי מאתרי הנגב מצטיירת אם כן תמונה היסטורית שלפיה יהודה ושכנותיה, ששועבדו לאשור במחצית השנייה של המאה הח' לפני הספירה, יצרו קשרים כלכליים מסועפים, דבר שהביא לצמיחתם של יישובים גדולים בנגב לאורך נתיב הסחר הדרום־ערבי שהוליך מעבר־ הירדן, דרך בקעת באר שבע, אל החוף ולמצרים. תחת החסות האשורית נהנתה המערכת היישובית שהתקיימה באזור משקט, מביטחון ומפריחה כלכלית והנגב היה לחלק ממערכת כלכלית ארוכת־טווח המוכרת בשם "מערכת הטחר הדרום־ ערבית", הכוללת את דרום־ערב והחיג'אז, אדום ומישור החוף. אולם בצד ממצאים מיובאים וחיקויים של קרמיקת ארמון אשורית, ניכרת במכלולי התרבות החומרית מאתרי בקעת באר שבע גם שמירה על מסורת מקומית. הנטייה לשימור המסורת משתקפת בארכיטקטורה, בממצא הכתוב ובמכלול הכלים המקומי. במכלול זה בולטות שתי קבוצות עיקריות: קרמיקה יהודאית, שהיא חלק הארי של המכלול ומוכרת מאתרים אחרים ברחבי ממלכת יהודה כדוגמת לכיש, עין גדי וירושלים, וקרמיקה מן הטיפוס המכונה "אדומית/אשורית". בסדרת בדיקות פטרוגרפיות הסתבר כי קבוצת כלים זאת, המתאפיינת בטין מפולם ובכלים צרופים היטב בעלי ליבה אפורה ודופן דקה, היא מקומית. מוצא הטין שממנו יוצרו הכלים הוא ביהודה — באדמת הטרה רוסה האופיינית להר יהודה ולשפלה או באדמת הלם הטיפוסית לאזור הנגב.3 חלק מן הכלים האדומיים/האשוריים נצבע בסגנון מובחן בשחור, לבן, חום ואדום המכונה "אדומי". יוצאי הדופן היחידים במכלול הקרמי הם סירי הבישול האדומיים והנגביים שמוצאם בבמת אדום(טהרני־סוסלי תשס"ב: 115-113,105-103, ושם ספרות נוספת). לאור תמונת העבר, המציגה שמירה על המסורת לצד קשרי מסחר ענפים ותרבות חומרית מגוונת, עלינו לשאול מהי אסטרטגיית השליטה האימפריאלית המשתקפת מן הממצאים הארכאולוגיים ומן העדויות ההיסטוריות? אסטרטגיות אימפריאליות לשליטה באזורי ספר כאשר התפשטו מלכי אשור לאזורים חדשים עמד לרשותם מגוון אפשרויות שבאמצעותן יכלו לאכוף את הסמכות האימפריאלית. במקרים מסוימים לווה הכיבוש האשורי בסיפוח ובשילוב האוכלוסייה המקומית במערכת הפרובינציות האשוריות(פוסטגייט 252-251:1992). במקרים אלה לוותה השליטה האשורית הישירה ביישום מתאר העיר האשורית, בארכיטקטורה אשורית טיפוסית ובתרבות חומרית מסוימת. התכנית האורתוגונלית בשכבה 111 במגידו, מבנה הלבנים המקושת בתל ג'מה, מבנה הלבנים המונומנטלי שהתגלה סמוך לאשדוד והתרבות החומרית שנמצאה באתרים אלה הם עדות לנוכחותו של כוח אדם מינהלי וצבאי ממוצא אשורי ברחבי הלבנט שיישם את מדיניות הכיבוש והסיפוח האשורית בארץ־ ישראל(שטרן 49-42:2001). ואולם בניגוד לצפון ארץ־ישראל, למערב הנגב ולמישור החוף, לא זה מצב הדברים בנגב, שהארכיטקטורה בו משקפת מסורת מקומית מתמשכת והממצאים האשוריים מוגבלים</page><page sequence="4">"בשירות הוד מלכותו": אליטות מקומיות ו"השלום האשורי" בנגב בסוף תקופת הברזל 187 למספר מצומצם של חפצי יוקרה ומסחר או לחיקויים מקומיים. ואם אפוא אין מדובר בנוכחות אשורית פיזית באתרי בקעת באר שבע, עלינו לשאול כיצד השכילה האימפריה האשורית לשלוט על אזור ספר המדבר המרוחק ולשמור על האינטרסים הפוליטיים והכלכליים שלה באזור? מונח המפתח להבנת העניין הוא "ספר"(frontier). בניגוד למונח "גבול"(border), שמשמעו קו ברור המסמן הבחנה טריטוריאליות בין ישויות פוליטיות או מינהליות, ה"ספר" הוא מונח גמיש יותר.4 אזורי גבול וספר נתפסו במחקר באופן מסורתי בחגורות הפרדה בין ישויות פוליטיות או בין ישות פוליטית לפריפריה שלה. ואולם מגמות חדשות במחקר האנתרופולוגי והגאוגרפי רואות באזור הספר אזור מעבר, תחום של אינטראקציה והיברידיזציה(מאיירסון 1990: 268; פרקי 2002: 375-372; 2003: 552). מבחינה אידאולוגית, האשורים ראו בספר את הגבול בין העולם המתורבת ובין הפריפריה הכאוטית. דיכוטומיה זו סימלה את הניגוד בין הידוע לסמוי, בין הבטוח לעוץ(ליוורני 1979: 306; תדמור 1999: 60; פרקר 2001: 265). הבחנה זו נכונה בעיקר בכל הנוגע לתפיסה האשורית את המדבר כאזור צרה ומצוקה, כמשתמע מהבריתות של אסרחדון במאה הז' לפני הספירה (אצל פרפולה וואטאנבה 1988: 45): "מי יתן וסין, האור שבשמים ובארץ, ידביק אותך בצרעת ויאסור עליך לשהות בנוכחות האלים או המלך. שוטט במדבר כמו חמור הבר או הצבי". ואולם, בניגוד לתעמולה האשורית, הממצא הארכאולוגי וההיסטורי מעיד כי האשורים נקטו מדיניות גמישה כלפי אזורי הספר של האימפריה. שאיפתם לשלוט על הגבול עם מצרים ועל דרכי הסחר הדרום־ערבי באזור הנגב משתקפת מבריתות שחתמו עם שבטי הערבים המקומיים. האנאלים האשוריים המלכותיים מצהירים כי תגלת פלאסר השלישי הפקיד בידי אדבאל, שבט ערבי, את משרת "שומר השער על הגבול של מצרים". על רקע זה טען תדמור כי האשורים ייפו את כוחם של בני אדבאל לשלוט על חבל הבשור(תדמור 90-89:1966; נאמן 86-80:1979; אפעל 94-93:1982; 105-103). במסגרת מסעו של סרגון השני לנחל מצרים בשנת 716 לפני הספירה, מסע שכלל את מושבת הגולים בגבול מצרים באזור שנמסר כולו לפיקוחו של הנסיך הערבי של העיר לבן, הצהיר המלך האשורי(אצל נאמן תשמ"ז: 9): "...פתחתי את הנמל המסחרי החתום של מצרים, אשורים ומצרים בוללתי וגרמתי שיסחרו אלה עם אלה". עדויות אלו משקפות את המציאות הפוליטית שנוצרה בדרום־מערב האימפריה האשורית במחצית השנייה של המאה החי לפני הספירה, מדיניות שבמסגרתה התיישבו מנהיגי שבטים ערבים מיופי כוח בערים ושירתו את האינטרסים הפוליטיים והכלכליים של האימפריה האשורית. בעקבות זאת עלינו להניח כי למערכת הבריתות שכרתו האשורים עם מנהיגי השבטים המקומיים היה מחיר כלשהו. במילים אחרות יש לשאול: מה ניתן למנהיגי השבטים בתמורה לנאמנותם? במוזיאון הבריטי מוצג לוח ארוך כתוב בכתב יתדות המתאר חפצי יוקרה הניתנים למשלחות זרות המבקרות בחצרו של מלך אשור. בין אזכור שליחים מעקרון, בית־עמון וצמר, רשומות השורות הבאות(אצל פאלס ופוסטגייט 76-75:1992): [X טבעות זה]ב, 1/3 שקל למביאי המס עמו: בסך הכול, אלנסכ, השיח' של הערבים [...] [X טבעות זה]ב קטנות, תר־אלי, ראש(מובילי) בהמות המשא של הערבים ...טבעת כסף, 1/4 שקל, לבני לווייתו. מסתבר כי מכובדים זרים ביקרו בבירה האשורית כדי להעלות מס. מבקרים אלו "זכו" בבדים יקרים, בנעליים, במאכל ובמשקה מאוצר המלכות(פוסטגייט 1974: 127,114-113). עדויות היסטוריות וארכאולוגיות מאזורי ספר בתקופות מאוחרות מציגות מערכת יחסים דומה ושופכות אור נוסף על האינטראקציה שבין האימפריה השלטת לאוכלוסיית ספר המדבר. במאה הא' לספירה חווה אזור ספר המדבר שבערבות טריפוליטניה פריחה כלכלית ושגשוג יישובי, למרות שלא עבר תהליך של קולוניזציה(מטינגלי 153-144:1995; גראהם 99-97:1998). עדויות טקסטואליות וממצאים ארכאולוגיים מראים כי השלטונות הרומיים אפשרו לאליטות השבטיות שחיו באזור ליהנות מן היתרון של מעמדן המסורתי כקבוצות בעלות כוח והתייחסו אל מנהיגי השבטים כאל בעלי אדמות פרטיות. רומא הציעה לאליטות המקומיות קידום חברתי בתמורה לנאמנותן ואפשרה להן לזנוח את צורת הקיום הנוודית לטובת יישוב קבע. בדרך זו קיבלו קבוצות עלית שבטיות אדמות מן הרומאים ונוצר מעמד של בני שבטים בעלי אדמות שיכול להבטיח את מצבו החברתי על־ידי חקלאות. המדיניות האימפריאלית עודדה אפוא את התיישבות קבוצות הנוודים המקומיות בסביבה אורבנית(גרהאם 1998: 100-97). המערכת היישובית ששגשגה באזור הנגב במהלך התקופה הביזנטית מספקת דוגמה נוספת למדיניות אימפריאלית באזורי ספר המדבר. מקורות כתובים, בעיקר מן המאה הו' לספירה כגון חיבורו של פרוקופיוס,5 מעידים כי הממשל הרומי נשא ונתן עם מנהיגי השבטים המקומיים — הסרצנים — בדבר ההגנה על אזור הספר מפני פשיטות הנוודים ואבטחת דרכי הסחר והעלייה לרגל. הסמכות המרכזית נטלה חלק בהסכם עם הסמכות השבטית, סידור שהבטיח לשבט יתרונות מסוימים, כגון הכנסות כספיות והטבות כיוצא באלה(מאיירסון 1989: 73; שאהיד 1995: 976-972). עדות לכך היא פרשת אבו־ קריב, סרצן שהיה למושל פלסטינה השלישית וחלש על אזור נרחב שכלל את דרום הלבנט(שאהיד 32-28:2002). מעניינת במיוחד הערתו של הנזיר אמוניוס מן המאה הד' לספירה(אצל אגנס 2:1912): "ולאחר ימים מספר לפתע נפלו עלינו סרצנים רבים; מכיוון שבאותם ימים מת מלך הסרצנים; הוא היה שומר המדבר". המדיניות העות'מאנית במישורים שממזרח לחלב שבסוריה</page><page sequence="5">188 יפעת טהרני מספקת דוגמה מאוחרת למדיניות אימפריאלית באזורי ספר. במהלך המחצית השנייה של המאה הי"ט עודדו השליטים העות'מאנים מנהיגים ומכובדים מקרב שבטי הבדואים המקומיים ליישב אדמות שהוגדרו כנכסים אימפריאליים. בעוד מרבית אנשי השבט המשיכו בגידול צאן באזור המדברי למחצה, ניתן לשיח'ים תפקיד מרכזי בסחר הצמר בשווקי חלב. פעולה זו גרמה בסופו של דבר למעבר של האליטות השבטיות ליישובי קבע ולעיסוק בחקלאות(מסטרם 1999: 75-73). מאמצי העות'מאנים לשלב את מנהיגי השבטים הבדואים במערכת האימפריאלית במהלך המאה הי"ט תועדו בידי ההיסטוריונים המלכותיים של הסולטאנים(אוזבק 2003: 208-206), והם העידו כי הסולטאן עבדולחמיד עשה כמיטב יכולתו לפגוש באופן אישי מנהיגים בדואים בעלי כוח ולרצותם באמצעות טובות הנאה ומתנות, ואף אירח את אורחיו רבי־ ההשפעה בארמונו(לואיס 54-42:1987): הם לנו בבית ההארחה האימפריאלי [...] ארוחותיהם נשלחו ממטבח הארמון, ניתנו להם מענקים מאוצר המדינה וילדיהם למדו חינם בבית הספר. אחוזות מפוארות במיוחד נמסרו למכובדים שבהם [...] עבדולחמיד האמין שבדרך זו יזכה בלב האנשים באזורים שמכובדים אלו הגיעו מהם. ראייה היסטורית ארוכת־טווח מגלה אפוא קשר הדוק בין אינטרסים אימפריאליים כלכליים ופוליטיים ובין אליטות מקומיות. מסתבר כי האשורים, הרומאים, הביזנטים והעות'מאנים התייחסו לאליטות שבטיות ולמנהיג, שבטים כאל בעלי אדמות וכמכובדים רמי־דרג. בדרך זו יצרה האימפריה מעמד חברתי חדש, טקטיקה שסייעה בהבטחת תמיכתם של מנהיגי השבטים וכך אפשרה שקט ויציבות פנימית באזורי הספר של האימפריה. אולם בעוד מנהיגי השבטים ומכובדיהם עברו ליישובי קבע, שבהם הגנו מקרוב על האינטרסים השבטיים במערכות הסחר, המשיכו קבוצות אחרות שהשתייכו לאותם שבטים בתפקידיהן המסורתיים, שכללו גידול מקנה, מסחר ופשיטה על שיירות.6 אליטות מקומיות והשלום האשורי בנגב נשוב עתה לשאלת המדיניות האשורית בנגב. נראה כי האשורים היטיבו להבין שהדרך היעילה ביותר להפיץ את ההשפעה האימפריאלית באזורים חדשים היא על־ידי שכנוע תושביהם לכרות ברית עם האימפריה. בדרך זו הפכו האליטות המקומיות למוקד ההתעניינות האשורית (פרפולה 2003: 105-101). האליטה היהודאית הייתה קבוצה אחת כזו. ההשפעה האשורית על הדת ועל האידאולוגיה של השכבה השלטת ביהודה באה לידי ביטוי בין היתר בעיצוב החותמות היהודאיים, באמנות, בפולחן ובארכיטקטורה המקומית (כוגן 91:1974 95; שטרן 2001: 41-14; אורנן 2005: 182-168). האשורים דרשו במפגיע מן השליטים הוואסלים שתחת מרותם להפיץ את הרעיונות האשוריים בקרב נתיניהם, והצורות הזרות משכו את תשומת לב האליטה היהודאית(פרפולה 101:2003, הערה 5). לאשורים היה אינטרס ברור לשמור על גבול דרומי שקט ויציב ככל האפשר. מדינות פריפריאליות, כדוגמת יהודה, שועבדו ולא סופחו באופן ישיר, כדי שישמשו אזורי חיץ וצינורות כלכליים בין אשור מצד אחד ושבטי הערבים ומצרים מן הצד השני(פוסטגייט 1992: 255-252; פרפולה 2003: 104-103). בזהותם את רקמת החיים העדינה שנוצרה בין נוודים ויושבי קבע באזור הנגב, העדיפו האשורים לנצל את מערכת הסחר הקיימת בלי לשנותה באופן מהותי. אך למרות שהמערכת היישובית בבקעת באר שבע הושארה על כנה, עדיין ניתן להבחין בטביעות האצבע האימפריאליות על העדות הארכאולוגית, בעיקר במוצרי יוקרה - חפצי יבוא וחיקויים מקומיים. סחורות אלו, שתפוצתן הייתה מצומצמת וערכן רב כסמלי סמכות ויוקרה, היו ביטוי ואמצעי להצהרת כוח ולמעמד חברתי. רמז נוסף למדיניות האשורית כלפי הנגב ניתן לראות בתוצאות מסע מחריב. במהלך המסע, שנערך בשנת 701 לפני הספירה, חרבו שכבות II בתל באר שבע(אהרוני 1973: 11) 1-VII בעירא(בית־אריה 1999: 76). אולם מבחינת אופי החורבן, התמונה אינה אחידה. שרידי החורבן בתל באר שבע II ניכרים במערכת הביצורים וגם במבנים שבתוך העיר והיא לא שבה מאז למעמדה הקודם. בתל עירא, לעומת זאת, נמצאו עדויות לחורבן רק במערכת הביצורים ולא באזורי המגורים. גם שכבה 111 בערוער לא חרבה חורבן מוחלט. בהיעדר פרסום מפורט, קשה להסיק מה מידת החורבן של שכבה VIII בערד ושכבה IV בתל מלחתה(טהרני־סוסלי 2007א: 73-70). הנתונים הארכאולוגיים מראים אם כן כי המערכת היישובית שהתקיימה באזור במהלך המאה הח' לא חרבה בצורה מוחלטת בסוף התקופה. החורבן המוחלט של תל באר שבע, לעומת החורבן החלקי בעירא ובערוער, ושיקום האתרים בשכבות היישוב הבאות מראים כי האינטרס האשורי לא היה להביא על האזור כליה גמורה על־ידי הגליות וחורבן מוחלט, אלא לגרום להרס מכוון ומבוקר. כך למשל ניתן להסביר את חורבנו המוחלט של המרכז הממלכתי שהתקיים בתל באר שבע ואת אי־יישובו מחדש במהלך המאה הזי. סביר להניח שבתל באר שבע ישבו שליחי מרכז השלטון היהודאי, פקידים ואנשי צבא ומינהל שהשתייכו לאליטה היהודאית, ושלפחות חלקם נשלח מירושלים. חורבן מוחלט של המרכז הממלכתי בתל באר שבע והגליית האליטה שישבה בו היו מבחינת האשורים אמצעי הענשה והרתעה, שיבטיח את אי הישנות המעשה מחד גיסא ואת המשך תפקודה של המערכת היישובית במסגרת הסחר הערבי מאידך. מערכת החיים הרב־תרבותית בבקעת באר שבע המשיכה להתקיים גם במהלך המאה הזי לפני הספירה במתכונת דומה, על אף החורבנות. נדמה לי שזהו גם הרקע שלאורו יש להבין</page><page sequence="6">"בשירות הוד מלכותו": אליטות מקומיות ו"השלום האשורי" בנגב בסוף תקופת הברזל 189 ממצאים כדוגמת חותם "למשכת בן וחזם" שהתגלה בחצבה, המציג שם ערבי על חותם אדומי(גוה 2001), וחותם "לקוסא", שהתגלה במבנה ששימש אולי ח'אן בתל ערוער (טהרני־ פוסלי 2007ב). ממצאים אלו ממחישים את טענותיהם של פינקלשטיין(1992: 159-158) ושל נאמן(1999: 409-408) בדבר נוכחות קבוצות מקומיות של שבטים אדומיים בנגב. הנחה זו משתקפת היטב גם במכלול הממצאים שהתגלה בחורבת קטמית ובייחוד בחותם האדומי שנמצא במקום (בית־אריה 267:1995). החותמות מחצבה, מערוער ומקטמית משקפים למיטב הבנתי מציאות שבה אליטות שבטיות מקומיות מתיישבות בערי המדבר ושומרות על האינטרסים השבטיים במסגרת הסחר הדרום־ערבי. האליטה היהודאית הושפעה במקביל מתהליכים דומים ונוכחותה מורגשת בנגב אף היא. אכן, שבטי המדבר והחברה היהודאית שמרו על זהותם התרבותית. שימור הזהות החברתית והתרבותית של בני הקבוצות השונות בא לידי ביטוי במכלולי התרבות החומרית עד לנקודה שניתן לכנות את אזור הספר "רב־תרבותי". המכלולים הקדמיים וחפצי היבוא והחיקויים מציעים תהליך מבוקר של הידמות תרבותית. אך יש להדגיש שאין הכוונה להעתקת התרבות האשורית אלא לשאילה של אלמנטים מסוימים שנבחרו באופן סלקטיבי, בייחוד חפצים ששידרו עושר וסמכות. ואולם גם בעידן של גלובליזציה אשורית, סביר להניח כי בצד הנטייה הגוברת לרב־תרבותיות נשמעו ביהודה קולות של התנגדות להשפעה האימפריאלית. דבריו של ישעיהו(ל: ו), הגם שכוונו נגד מצרים, תקפים אף לעניין זה: משא, בהמות נגב: בארץ צרה וצוקה לביא וליש מהם, אפעה ושרף מעופף, ישאו על־כתף עירים חילהם ועל־ דבשת גמלים אוצריתם, על־עם לא יועילו. דומה כי תחת חסות אשורית המגלה עניין ער בסחר ערבי, לא נותרה לקבוצת שלטון יהודאי, לקבוצות שבטים מקומיות, לאוכלוסייה דרום־ערבית ולגורמים אחרים בררה אלא להתקיים אלה בצד אלה. פעולותיהן של הקבוצות המקומיות נשלטו בידי הביורוקרטיה האימפריאלית האשורית, אף שהיא לא נכחה פיזית בנגב. הממצא הארכאולוגי וההיסטורי מאשש אם כן את קיומה של אסטרטגיה אימפריאלית של שליטה גמישה המונעת על־ידי מגוון אינטרסים פוליטיים וכלכליים ואשר נודעו לה השלכות על הרכב האוכלוסייה ועל הדינמיקות החברתיות שפעלו באזורים אלו. העדות חפירות הצלה שנערכו סמוך לשוק הבדואי בבאר שבע הניבו כמות ניכרת של ממצאים מסוף תקופת הברזל (גופנא וישראלי 1973; פביאן ורבין תשנ"ה: 91; פניץ־כהן 2005). נתונים אלה תומכים בדעת אלט כי באר שבע המפורסמת, זו הנזכרת תדיר בטקסט המקראי, שוכנת מתחת לעיר הנוכחית ואילו תל באר שבע עצמו שימש רק מרכז מינהלי(אלט 324-320:1935; נאמן 151-149:1980). הממצאים מחפירות ערוער עומדים בימים אלה לפני פרסום סופי בידי המחברת ובמסגרת בית הספר לארכאולוגיה על שם נלסון גליק בהיברו יוניון קולג', ירושלים. 3 באחרונה הצענו נאמן ואנוכי(2006) כי בניגוד למקובל, יש לראות בקבוצת הקערות המזוות תופעה מקומית שאת מקורותיה יש לחפש בעבר־הירדן ולא באשור הרחוקה. 4 בהקשר זה ראו למשל את הצעתו של בונימוביץ ליישם את תיאוריית "הספר המשתנה" על אזור ההר המרכזי של ארץ־ישראל(בונימוביץ תש"ן: 278-277). 5 פרוקופיוס, תולדות המלחמה, כרך 181:1. 6 ראו לדוגמה את מגוון התפקידים הרחב שמייחסים ביינקובסקי וואן דר סטין(33-31:2001) לנוודי האזור. ביבליוגרפיה L.W. Agnes, The Forty Martyrs of the Sinai = 1912 אמס Desert, Cambridge C. Edens and G. Bawden, "History = 1989 אדנס ומדן of Tayma' and Hejazi Trade during the First Millennium B.C.", JESHO 32, pp. 48-103 Y. Aharoni, The Land of the Bible: A = 1967 אהרוני Historical Geography, Philadelphia Y. Aharoni (ed.), Beer-Sheba I: Excavations = 1973 אחרוני at Tel Beer-Sheba, 1969-1971 Seasons, Tel Aviv .אחרוני תשמ"ו־ י' אחרוני, כתובות ערד, ירושלים N. Ozbek, "Imperial Gifts and Sultanic = 2003 אוזבק Legitimation during the Late Ottoman Empire, 1876-1909", in: M. Bonner et al. (eds.), Poverty and Charity in Middle Eastern Contexts, Albany, NY Β. Otzen, "Israel under the Assyrians", in:= 1979 אוצן Μ.Τ. Larsen (ed.), Power and Propaganda: A Symposium on Ancient Empires, Copenhagen T. Oman, The Triumph of the Symbol: = 2005 אורנן Pictorial Representation of Deities in Mesopotamia and the Biblical Image Ban, Fribourg A. Alt, "Beitrage zur Historischen Geographie = 1935 אלט und Topographie des Negeb", JPOS15, pp. 294 324 I. Eph'al, The Ancient Arabs: Nomads on = 1982 אפעל the Border of the Fertile Crescent, 9h-3h Centuries B.C., Jerusalem בונימוביץ תש"ן = ש' בונימוביץ, "תהליכים תרבותיים ותמורות חברתיות־פוליטיות בהר המרכזי של ארץ־ישראל ערב</page><page sequence="7">190 יפעת טהרני ההתנחלות הישראלית", בתוך: נ' נאמן וי' פינקלשטיין (עורכים), מנוודות למלוכה — היבטים ארכיאולוגיים והיסטוריים על ראשית ישראל, ירושלים. P. Bienkowski and Ε. Van = 2001 ביינקובסקי וואן דר סטין der Steen, "Tribes, Trade and Towns: A New Framework for the Late Iron Age in Southern Jordan and the Negev", BASOR 323, pp. 21-47 בירן 1992 = א' בירן, "ערוער(ביהודה)", בתוך: א' שטרן(עורך), האנציקלופדיה החדשה לחפירות אדכיאולוגיות בארץ־ ישראל, ירושלים, עמי 1276-1272. בירן וכהן תשמ"א = א' בירן ור' כהן, "ערוער שבנגב", ארץ־ישראל טו, ירושלים, עמי 273-250. בית־אריה 1995 = I. Beit-Arieh (ed.), Horvat Qitmit — An Edomite Shrine in the Biblical Negev, Tel Aviv בית־אריה תשנ"ח = י' בית־אריה, "החפירות בתל מלחתה - סיכום ביניים", קדמוניות 115, עמי 39-30. בית־אריה 1999 = I. Beit-Arieh, Tel 'Ira —A Stronghold in the Biblical Negev, Tel Aviv ברושי ופינקלשטיין תשנ"א = מ' ברושי וי' פינקלשטיין, "מניין ,58 אוכלוסי ארץ ישראל בשנת 734 לפני הספירה", קתדרה .24-3 עמי R. Gophna and Y. Israeli, "Soundings = 1973 גופנא וישראלי at Beer Sheva (Bir Es-Seba')", in: Y. Aharoni (ed.), Beer-Sheba I: Excavations at Tel Beer-Sheba, 1969-1971 Seasons, Tel Aviv M. Jasmin, "The Emergence and First = 2006 ג'סמין Development of the Arabian Trade across the Wadi Arabah", in: P. Bienkowski and K. Galor (eds.), Crossing the Rift: Resources, Routes, Settlement Patterns and Interaction in the Wadi Arabah, Oxford M. Grahame, "Rome Without Romanization: = 1998 גרהאם Cultural Change in the Pre-Desert of Tripolitania (First-Third Centuries AD)", OJA 17, pp. 98-111 הרצוג 1997 = ז' הרצוג, "תל המצודות בערד", בתוך: ר' עמירן ואחרים(עורכים), ערד, תל־אביב. Z. Herzog, "The Fortress Mound at Tel Arad = 2002 הרצוג — An Interim Report", TA 29, pp. 3-109 G. W. Van Beek, "Digging Up Tell Jemmeh" = 1983 ואן־ביק Archaeology 36, pp. 12-19 P. Wapnish, "Camel Caravans and Camel = 1981 ואפניש Pastoralists at Tell Jemmeh", JANES 13, pp. 101-121 A.G. Vaughn, Theology, History and = 1999 ווהן Archaeology in the Chronicler's Account of Hezekiah, Atlanta L. Singer-Avitz, "Beersheba — A = 1999 זינגר־אביץ Gateway Community in Southern Arabian Long Distance Trade in the Eighth Century B.C.E.", TA 26, pp. 3-74 L. Singer-Avitz, '"Busayra Painted = 2004 וינגר־אביץ Ware' at Tel Beersheba", TA 31, pp. 80-89 טהרני־סוסלי תשס"ב = י' טהרני־סוסלי, "מרכז ופריפריה - מקרה מבחן: בקעת באר שבע-ערד בסוף תקופת הברזל", עבודת גמר לשם קבלת תואר מוסמך של אוניברסיטת תל־אביב. Y. Thareani-Sussely, "The = טהרני־סוטלי 2007א 'Archaeology of the Days ofManasseh'Reconsidered in Light of the Evidence from the Beersheba Valley", PEQ139, pp. 69-77 Y. Thareani-Sussely, "Ancient = טהתי־סוסלי 2007ב Caravanserai: An Archaeological View from Aroer", Levant 39, pp. 123-141 M. Cogan, Imperialism and Religion: Assyria, = 1974 כולן Judah and Israel in the Eighth and Seventh Centuries B.C.E., Missoula, MT N.N. Lewis, Nomads and Settlers in Syria = 1987 לואיס and Jordan, 1800-1980, Cambridge M. Liverani, "The Ideology of the Assyrian = 1979 לימתי Empire", in: M.T. Larsen (ed.), Power and Propaganda: A Symposium on Ancient Empires, (Mesopotamia 7), Copenhagen P. Mayerson, "Saracens and Romans: = 1989 מאיירסון Micro-Macro Relationships", BASOR 274, pp. 71-79 P. Mayerson, "Towards a Comparative = 1990 מאיירסון Study of a Frontier", IE J 40, pp. 267-279 D.J. Mattingly, Tripolitania, London = 1995 מטינגלי Β. Masters, "Aleppo: The Ottoman Empire's = 1999 מסטרס Caravan City", in: E. Eldem, D. Goffman and B. Masters (eds.), The Ottoman City between East and West: Aleppo, Izmir and Istanbul, Cambridge N. Na'aman, "The Brook of Egypt and = 1979 נאמן Assyrian Policy on the Border of Egypt", TA 6, pp. 68-90 N. Na'aman, "The Inheritance of the Sons of = 1980 נאמן Simeon", ZDPV96, pp. 136-152 ,נאמן תשמ"ז = נ' נאמן, "הנגב בשלהי ימיה של ממלכת יהודה" .15-4 קתדרה 42, עמי N. Na'aman, "The Kingdom of Judah under = 1991 נאמן Josiah", TA 18, pp. 3-71 N. Na'aman, "Province System and Settlement = 1995 נאמן Pattern in Southern Syria and Palestine in the Neo Assyrian Period", in: M. Liverani (ed.), Neo Assyrian Geography, Rome N. Na'aman, "No Anthropomorphic Graven = 1999 נאמן Image", UF 31, pp. 391-415 N. Na'aman and Y. Thareani- = 2006 נאמן וטהתי־סוסלי Sussely, "Dating the Appearance of Imitations of Assyrian Ware in Southern Palestine", TA 33, pp. 61-82 נוה 1992 = י' נוה, "מצד חשביהו", בתוך: א' שטרן (עורך), האנציקלופדיה החדשה לחפירות ארכיאולוגיות באיץ־ ישראל, ירושלים, עמי 558-557.</page><page sequence="8">"בשירות הוד מלכותו": אליטות מקומיות ו"השלום האשורי" בנגב בסוף תקופת הברזל 191 J. Naveh, "A Sixth-Century BCE Edomite Seal = 2001 nil from Έη Hazeva", 'Atiqot XLII, pp. 197-198 J. Strange, "The Inheritance of Dan", = 1966 'סטריינג Studia Theologica 20, pp. 120-139 C.M. Sinopoli, "The Archaeology of = 1994 סינופולי Empires", Annual Review of Anthropology 23, pp. 159-180 F. Fales and J.N. Postgate, Imperial = 1992 פאלס ופוסטגייט Administrative Records I: Palace and Temple Administration, Helsinki פביאן ורבין תשנ"ה = פ' פביאן וד' ובין, "באר שבע", חדשות .93-91 ארכיאולוגיות קג, עמי J.N. Postgate, Taxation and Conscription = 1974 פוסטגייט in the Assyrian Empire, Rome J.N. Postgate, "The Land of Assur and = 1992 פוסטגייט the Yoke of Assur", World Archaeology 23, pp. 247-263 I. Finkelstein, "Horvat Qitmit and the = 1992 פינקלשטיין Southern Trade in the Late Iron Age II", ZDPV108, pp. 156-170 I. Finkelstein, "The Archaeology of = 1994 פינקלשטיין the Days of Manasseh", in: M.D. Coogan, J.C. Exum and L.E. Stager (eds.), Scripture and Other Artifacts: Essays on the Bible and Archaeology in Honor of Philip J. King, Louisville, KY I. Finkelstein, Living on the Fringe, = 1995 פינקלשטיין Sheffield I. Finkelstein and N. Na'aman, = 2004 פינקלשטיין ונאמן "The Judahite Shephelah in the Late 8th and Early 7th Centuries BCE", TA 31, pp. 60-79 A. Fantalkin, "Mezad Hashavyahu: Its = 2001 פנטלקין Material Culture and Historical Background", TA 28, pp. 3-165 N. Panitz-Cohen, "A Salvage Excavation = 2005 פניץ־כהן in the New Market in Beer-Sheba: New Light on Iron Age IIB Occupation at Beer-Sheba", IE J 55, pp. 143-155 L. Freud, "The Iron Age Pottery", in: I. Beit- = 1999 פרויד Arieh (ed.), Tel 'Ira — A Stronghold in the Biblical Negev, Tel Aviv S. Parpola, "Assyria's Expansion in the 8th = 2003 פרפולה and 7th Centuries and Its Long-Term Repercussions in the West", in: W.G. Dever and S. Gitin (eds.), Symbiosis, Symbolism and the Power of the Past: Canaan, Ancient Israel and Their Neighbors from the Late Bronze Age through Roman Palaestina, Winona Lake, IN S. Parpola and K. Watanabe = 1988 פרפולה וואטאנבה (eds.), Neo-Assyrian Treaties and Loyalty Oaths, Helsinki B.J. Parker, The Mechanics of Empire: The = 2001 פוקר Northern Frontier of Assyria as a Case Study in Imperial Dynamics, Helsinki B.J. Parker, "At the Edge of Empire: = 2002 פוקר Conceptualizing Assyria's Anatolian Frontier ca. 700 BC", Journal of Anthropological Archaeology 21, pp. 371-395 B.J. Parker, "Archaeological Manifestations = 2003 פרקו of Empire: Assyria's Imprint on Southeastern Anatolia", AJA 107, pp. 525-557 F.M. Cross, "Epigraphic Notes of Hebrew = 1962 קרוס Documents of the Eight-Sixth Centuries B.C. II: The Murabba'at Papyrus and the Letter Found near Yabneh-Yam", BASOR 165, pp. 34-46 ,רייך תשמ"ט = ר' רייך, "עונת חפירה שלישית במצד חשביהו" .232-228 ארץ־ישראל כ, ירושלים, עמי G. Ryckmans, "Un fragment de jarre avec = 1939 ריקמנם caracteres mineens a Tell el-Kheleyfeh", RB 48, pp. 247-249 I. Shahid, Byzantium and the Arabs in the = 1995 שאהיד Sixth Century I, Washington I. Shahid, Byzantium and the Arabs in the = 2002 שאהיד Sixth Century II, Part I, Washington E. Stern, "Israel at the Close of the Period = 1975 שטרן of the Monarchy: An Archaeological Survey", BA 38, pp. 26-54 E. Stem, Archaeology of the Land of the Bible = 2001 שטרן II, New York ,שילה תשמ"ז = י' שילה, "כתובות דרוט־ערביות מעיר דוד .294-288 ירושלים", ארץ־ישדאל יט, ירושלים, עמי H. Tadmor, "Philistia under Assyrian Rule", = 1966 תדמור לנוסח עברי מעודכן ומורחב של) BA 29, pp. 86-102 .(254-229 המאמר, ראו תדמור תשס"ו, עמי H. Tadmor, "Assyria and the West: The = 1975 תדמור Ninth Century and Its Aftermath", in: H. Goedicke and J.J.M. Roberts (eds.), Unity and Diversity: Essays in the History, Literature and Religion of לתרגום עברי של) the Ancient Near East, Baltimore .(228-217 המאמר, ראו תדמור תשס"ו, עמי Η. Tadmor, "World Dominion: The = 1999 תדמור Expanding Horizon of the Assyrian Empire", in: L. Milano, S. de Martino, F.M. Fales and G.B. Lanfranchi (eds.), Landscape: Territories, Frontiers and Horizons in the Ancient Near East. Papers Presented to the XLIV Rencontre Assyriologique Internationale, Venezia 7-11 July 1997, I, Padova (לתרגום עברי של המאמר, ראו תדמור תשס"ו, עמי -91 77) תדמור תשס"ו = ח' תדמור, אשור, בבל ויהודה: מחקרים בתולדות המזרח הקדום, ירושלים.</page></plain_text>