<plain_text><page sequence="1">'Het ding "wilde" niet wat ik wilde.' Enige notities over moderne vormen van animisme in westerse samenlevingen* Jojada Verrips Universiteit van Amsterdam Tatsache ist, dafi die Maschinen uns hassen. Warum auch nicht? Wir haben sie dazu bestimmt, uns als Sklaven zu die nen, es ist nur logisch, dafi sie uns bose sind (Aiken 1984:11). Het omschrijven van de macht en betekenis van diverse soorten voorwerpen kan nieuwe aspecten van de persoonlijkheid van de moderne mens aan de dag brengen (Dichter 1967:19). In het Musee de I'automate te Souillac kan men zich vergapen aan tientalien automaten die in de negentiende eeuw vervaardigd werden in de fabriek van Roulet-Decamps. Het ritselt er van de bewegende poppen, die dansen, musiceren, schrijven en andere menselijke activiteiten verrichten op een verbluffend knappe manier. Er valt echter ook een rommelzolder te bewonderen, waarop de daar weggeborgen dingen plots tot leven komen en allerlei fratsen uithalen. Een van die dingen is een ouderwetse mechanische 'arm' of robot, die men tot voor kort in de produktiehallen van autofabrieken gebruikte. Dat apparaat smijt in ene een koffer open, haalt er blokjes nit, zet die ergens anders op een stapel neer en danst dat het een aard heeft op muziek. Een theriomorfe automaat in de vorm van een uil spreekt de ijverige robot vermanend toe, waarop het ding de blokjes weer netjes opbergt in de koffer en tot rust komt. Het bet reft hier een geanimeerde scene, die niet alleen doet denken aan mythen van zogenaamde primitieven over bezielde dingen die amok maken maar ook aan kinderverhalen, waarin dingen kunnen spreken en handelen alsof ze mensen waren. Opvallend is echter, dat behalve kinderen ook volwassenen gefascineerd naar deze scene in het Musee de 1 'automate kijken. Ze lijken even gebiologeerd door het voor een wijle tot leven komen der dingen op de daarin nagebootste zolderkamer als het kroost dat ze vergezellen. Zowel de scene op zich als ook de indruk die ze kennelijk op volwassenen en kinderen beiden maakt noden uit tot een nadere reflectie over de wijze waarop in westerse samenlevingen over de verhouding tussen 'subjecten' en 'objecten' wordt gedacht. ETNOFOOR, VI (2) 1993, pp. 59-79 59</page><page sequence="2">Sinds de antropologie als wetenschappelijke discipline opkwam is het onder antropologen gebruikelijk geweest om bij de vergelijking van de mentaliteit van mensen uit verschillende samenlevingen en met verschillende culturen in min of meer grove contrasten te denken. Een fameus onderscheid is dat tussen het denken van de 'bricoleur' in niet-westerse samenlevingen en dat van de 'ingenieur' in westerse, kortom tussen 'wild' en 'niet-wild' denken, zoals Levi-Strauss dat in zijn boek La pensee sauvage (1962) lanceerde. Het betreft hier een variant op het eerder door Levy-Bruhl gemaakte verschil tussen mystiek of 'pre-logisch' denken van de zogenaamde primitieven en het positieve en logische denken van de Europeanen. Als de eersten geconfronteerd zouden worden met iets, dat hen interesseerde, in de war bracht of angst aan zou jagen, zou hun denken niet volgens hetzelfde stramien verlopen als dat van de laatsten: The attitude of the primitive's mind is very different. The natural world he lives in presents itself in quite another aspect to him. All its objects and all its entities are involved in a system of mystic participations and exclusions; it is these which constitute its cohesion and its order ((Levy-Bruhl 1923:35). Ofschoon er van allerlei zijden kritiek is uitgeoefend op de door Levi-Strauss en Levy-Bruhl gemaakte contrasten, onder andere omdat ze niet alleen veelte simpel maar ook discriminerend van karakter zouden zijn, wil dat geenszins zeggen, dat het werken er mee op tamelijk ongenuanceerde wijze niet meer zou voorkomen. Het tegendeel is namelijk waar. Zo heeft de gevierde socioloog Norbert Elias in het begin van de jaren tachtig Levy-Bruhl's draad weer opgepakt om duidelijk te maken, hoe westerlingen in tegenstelling tot anderen ver weg in de tijd en/of ruimte gedistantieerd of wetenschappelijk hebben leren denken over hun natuur lijke omgeving (Elias 1987:102). Voor die westerlingen zouden magisch-mythische voorstellingen wat dat betreft geen rol meer spelen, zoals voor de laatsten. In het westen zouden collectieve en individuele denkbeelden over de natuurlijke omgeving niet meer bestaan uit 'irrationele' fantasieen en dromen, maar zouden ze berusten op 'rationele' mechanisch-causale redeneringen of wetenschappelijke inzichten in de werking van de natuur. Tegen de achtergrond van het feit, dat allerlei kritisch antropologen in dezelfde tijd poogden aan te tonen, dat de antro pologische beeldvorming over het denken en handelen van de ander ver weg in de ruimte en/of tijd berustte op misvattingen en vooroordelen en meer zei over 'ons' dan over 'hen' (cf. Wilson 1977; Fabian 1983), doet Elias' exercitie merkwaardig aan. Immers hij probeerde een 'klassieke' opvatting over verschillen tussen 'hen' en 'ons' te bestendigen, die antropologen juist trachtten te ontzenuwen en te vervangen door een gelijkwaardiger beeld. Saillant in dit verband is, dat Elias en de kritisch antropologen beiden, hoewel hij meer en ongenuanceerder dan zij, werkten met het idee van de 'rationed' denkende westerse mens. In dit artikel zal ik duidelijk maken, dat Elias' visie op de geleidelijke ver vanging van magisch-mythische voorstellingen door niet-magisch-mythische over de natuurlijke en met name de materiele omgeving van westerlingen tenminste 60</page><page sequence="3">op een wankele empirische basis berust, dat het idee van een nog immer toene mende 'Entzauberung der Welt' in ieder geval waar het betreft dingen, apparaten en machines bijstelling behoeft. Sterker nog, ik zal proberen uiteen te zetten, dat met het voortschrijden van de techniek in westerse samenlevingen juist een omgekeerde trend gepaard gaat, namelijk een toename van magisch-mythisch denken over de wereld der materiele objecten. Tenslotte zal ik betogen, dat die manier van denken - hoe paradoxaal of contradictoir dat ook moge klinken - zich in zeker opzicht niet verwijdert van de technologische werkelijkheid, die een kleine technocratische en intellectuele elite uitdenkt en materieel gestalte geeft, maar juist de kern daarvan raakt. Ik wil met andere woorden aannemelijk maken, dat de wereld der objecten steeds meer magisch-mythische fantasieen oproept, die objectief gesproken niet juist zijn, maar gezien de aard van die objecten en hun werking in de kern wel, omdat het onderscheid tussen mensen (subjecten) en dingen (objecten) steeds kleiner wordt. Maar laat me begirmen met een korte uiteenzetting van Elias' denkbeelden over het aanvechtbare contrast in denken over de natuur tussen mensen uit vroegere samenlevingen of daarmee op een lijn te zetten hedendaagse groepen enerzijds en ons zelf anderzijds. Elias9 visie In het essay The Fishermen in the Maelstrom ontwikkelde Elias (1987) de vol gende gedachtenlijn. Er bestaat een verschil tussen wat hij noemt pre-wet en schappelijke samenlevingen en meer voortgeschreden, wetenschappelijke samen levingen inzake het soort kennis waarvan de leden zich bedienen met betrekking tot hun natuurlijke en sociale omgeving. Die kennis is in het laatste type samen leving meer omvattend en met betrekking tot de niet-menselijke niveaus realis tischer of meer in overeenstemming met de feitelijke loop der gebeurtenissen en minder om niet te zeggen niet gebaseerd op wensen, angsten en fantasieen (ibid.: 50). De beperktere, meer fantasierijke en emotioneel geladen kennis van onze (hedendaagse) voorouders ging noodzakelijkerwijs vooraf aan een meer omvang rijke, minder fantastische en emotioneel geladen kennis, ofschoon die er niet altijd op volgde. Wij zijn nog wel eens geneigd te vergeten, dat onze eigen denkwijze en de ervaring van de natuur als een onpersoonlijk, doelloos edoch gestructureerd proces de uitkomst is van een lange ontwikkeling (ibid.:52). They (people of earlier societies or comparable contemporary groups - J.V.) did not perceive the world as split into the world of humans and the world of nature, into 'subjects' and 'objects'. They experienced it as a world of living things, centred on their own groups and divided by great differences in power and status. Only the most powerless were treated and thought about by them in a manner akin to that in which we treat and think about 'objects' - although, of course, at these early stages one could never be entirely certain whether they really were powerless. The Maya had a tale that, at the end of time, the pots, pans and all other domestic utensils 61</page><page sequence="4">would avenge the beating, pushing and snuffing they had suffered from the hands of people and that then they would, for their part, beat people and push them around (ibid.:53). De leden van wetenschappelijke maatschappijen ('scientific societies') kunnen het maar moeilijk vatten, dat hun (hedendaagse) voorouders niet zoals zij uitgerust zijn met '.. .a very precise and highly reality-adequate conceptual distinction between living and non-living things' (ibid.:55). Wat dat betreft lijken die voor ouders als twee druppels water op kinderen, die ook geen onderscheid kunnen maken tussen fantasie en werkelijkheid. Het zijn met andere woorden animisten van het zuiverste water. The fact that many human groups at an earlier stage of development regard living objects those that we know to be inanimate, finds expression in the classificatory label which we attach to them: they are often called 'animists' (ibid.:56). Animisten confronteren met mechanisch-causale verklaringen zou zinloos zijn, omdat die hun emotionele behoeften niet zouden bevredigen. Ze begrijpen alles intentioneel, bij voorbeeld een blikseminslag om maar eens iets te noemen. Als mensen uit wetenschappelijke maatschappijen daarmee te maken krijgen, dan vragen ze zich niet af, wie of wat hen daarmee straffen wil, neen. Later-stage people in an analogous situation have no one to hate and blame. One cannot hate electricity. But, of course, they have lightning conductors and fire insur ance. Possessing a wider and more realistic knowledge, they can protect themselves better against dangers. But theirs, inevitably, is a later stage in the development of knowledge (ibid.:60). Animisten daarentegen maken geen onderscheid tussen subjecten en objecten, in plaats daarvan zien ze de wereld in termen van interpersoonlijke relaties tussen 'living agents', die wat met hen voor hebben. Droom, fantasie en werkelijkheid vallen voor hen samen en worden niet onderscheiden op de manier waarop wij als leden van wetenschappelijke samenlevingen dat hebben leren doen. Animisten kenden en kennen collectief en individueel een 'fantasy-orientation', terwijl wij een 'reality-orientation' zouden hebben. De eerste, die Elias de 'primary code of human experience' noemt, is bij ons westerlingen weliswaar niet totaal verdwe nen, maar in de loop der tijd volledig naar het onbewuste verdrongen, in ieder geval waar het betreft de natuur of al wat zich op niet-menselijke niveaus bevindt en afspeelt (ibid.:62). Dat verklaart volgens Elias waarom 'zelfs' in wetenschap pelijke samenlevingen, waarin het denken in magisch-mythische termen over die niveaus heeft plaats gemaakt voor mechanisch-causaal denken, bijna iedereen wel eens last heeft van 'wisps of paranoiac thought', als men te maken krijgt met een ongeluk of iets anders fout gaat dat sterke emoties oproept (ibid.:63). Wat filosofen, historici en sociologen nog wel eens geneigd zijn te vergeten, zo zegt hij, is het feit, dat kennis met een sterk fantastisch gehalte soms veel attractiever voor mensen is dan kennis met een hoge realiteitswaarde (ibid.:67). Dat toont 62</page><page sequence="5">zich nog al eens in hun weerstand tegen uitvindingen of innovaties, immers de emotionele onttovering ('emotional disenchantment') zou dan te diep gaan. Hoewel Elias meermalen dit soort interessante kanttekeningen maakt, doet hij daar verder niets mee. Geen groot wonder, omdat hij wil aantonen, hoe ver wij waar het betreft onze benadering van het niet-menselijke af zijn komen te staan van de animisten ver weg in de tijd en de ruimte. The scientific approach to nature represents a high level of self-control that goes hand in hand with a high level of object-control. There, the fantasy-content of people's cognitive processes has been lowered, their reality-orientation increased, and this 'rational' mode of thinking has taken root so deeply and has spread so widely through the more developed societies that people have come to regard it almost as an inborn faculty of theirs, as a natural gift shared by all humans prior to any experience (ibid.: 110). Het komt me voor, dat Elias' voorstelling van zaken, die door en door evolu tionistisch en Levy-Bruhliaans is, voor correctie vatbaar is. Immers, het is maar de vraag, of men in die 'more developed societies' op zo'n grote schaal ratio ned over de natuur denkt en onderscheid maakt tussen levende 'subjecten' en levenloze 'objecten', waardoor men is omringd, en wat dat betreft slechts in cidenteel met oprispingen van mythisch-magisch denken uit het onbewuste te maken heeft, zoals hij keer op keer suggereert. Afgezien van het feit, dat hij met geen woord rept over de betekenis van religie in zogenaamd wetenschappelijke samenlevingen, ziet hij een hele reeks van verschijnselen over het hoofd, die hem van het doen van zijn boude beweringen over het verdwijnen van dat type denken over het niet-menselijke had kunnen weerhouden. Over antropologen en de dingen Onder antropologen die zich inlaten met het bestuderen van materiele cultuur treft men soortgelijke opvattingen aan als bij Elias, hoewel ze in hun werken vaak niet zo expliciet worden verwoord. Ze hebben keer op keer voor anderen ver weg in de ruimte en of tijd laten zien, hoe die over mensen en dingen denken in termen van een subject - 'subject' relatie of hoe objecten door hen voorgesteld werden en worden als bezielde en daardoor machtige dingen, kortom als fetisjen in de betekenis die Roy Ellen onlangs aan die term gegeven heeft (1990:5). Zodra ze echter met de materide cultuur en de massale consumptie daarvan in het westen aan de slag gaan, lijken ze uit te gaan van de aanname, dat dat soort perceptie der dingen heeft plaats gemaakt voor een meer rationele of werkelijkheidsade quate. In ieder geval behandelen ze de relatie tussen mensen en dingen dan als een relatie tussen bezielde subjecten en onbezielde objecten en staan ze in het algemeen gesproken niet stil bij het feit, dat die objecten net als in andere samenlevingen en culturen vaak als 'wezens met een wil en het vermogen tot zelfstandig handelen ten op zichte van mensen' worden voorgesteld met andere 63</page><page sequence="6">woorden als fetisjen of als 'subject'. Neem bij voorbeeld het werk van Miller (1987), die over deze dimensie zwijgt en dat van Kopytoff (1987), die het nota bene heeft over de biografie of levensgeschiedenis van dingen ('commodities') en een sterk animistisch taalgebruik bezigt. Hoewel hij parallellen trekt tussen de manier waarop individuen en dingen geconstrueerd worden in verschillende samenlevingen, blijft hij in laatste instantie toch werken met een contrast in dat soort parallelle constructie tussen niet-complexe en complexe maatschappijen. In de laatste zou een van de belangrijkste disposities zijn .. .that of conceptually separating people from things, and of seeing people as the natural preserve for individuation (that is singularization) and things as the natural preserve for commoditization.(...) Whatever the complex reasons, the conceptual distinction between the universe of people and the universe of objects had become culturally axiomatic in the West by the mid-twentieth century (Kopytoff 1987:84). Dit soort perspectief, dat door Kopytoff enigszins wordt afgezwakt en bijgesteld, is onder menig antropoloog nog gangbaar en maakt hen tot op zekere hoogte blind voor het voorkomen van magisch-mythisch of animistisch denken over mensen en dingen in hun eigen omgeving. Door die denkwijze wel te postuleren en beschrijven voor andere samenlevingen en culturen en niet voor de zogenaamd complexe westerse laat men niet alleen een uiterst interessant studieveld on verkend, maar bestendigt men bovendien een contrast daartussen op dezelfde manier waarop Elias dat recentelijk heeft gedaan. Het wordt hoog tijd, dat men daarmee ophoudt en inziet, dat het hier gaat om het 'weg-projecteren' van een dimensie van het westerse denken over dingen, waardoor een dieper inzicht in onze houding ten opzichte van de materiele cultuur en in wie wij zijn in vergelijking met de ander ver weg in de ruimte en/of tijd eerder wordt belemmerd dan bevorderd. Hoewel de door mij aangehaalde dimensie doorgaans niet de aandacht van antropologen krijgt, die zij verdient, zijn er wel geweest die aanzetten hebben gegeven tot hun bestudering. Zo heeft Rodgers (1984) zich verdiept in de kwestie, waarom zoveel (wes terse) zeelieden schepen beschouwen als almachtige moeders, die hun hulpeloos kroost beschermen, en/of als betoverende vrouwen, waarvan je nooit zeker kunt zijn. Zelf heb ik me bezig gehouden met het in kaart brengen en interpreteren van de onder Nederlandse binnenschippers wijd verbreide neiging om hun vaar tuigen niet als een zielloos object maar als een bezield (vrouwelijk) wezen op te vatten en te behandelen (Verrips 1985). Van Beek (1985) begint een artikel, waarin hij een pleidooi voert voor een minder stiefmoederlijke behandeling van de studie der materiele cultuur, met een verhaal van de Nederlandse schrijver Belcampo, waarin de dingen net als in de door Elias aangehaalde Maya mythe in opstand komen tegen hun bezitters. Maar de meest uitvoerige behandeling over het voorkomen van magisch-mythische manieren van denken over objecten in westerse samenlevingen heeft bij mijn weten de Noorse etnoloog Rogan (1990) op zijn naam staan.1 Net als ik plaatst hij vraagtekens bij het alom gangbare 64</page><page sequence="7">beeld, dat men in het westen louter rationeel en wetenschappelijk zou denken en een scherp onderscheid zou maken tussen bezielde en onbezielde objecten. Hij doet dat op basis van het feit, dat men daar vanaf de Middeleeuwen tot op de dag van vandaag het gebruik kent om een bepaald soort objecten (Rogan con centreert zich op middeleeuwse zwaarden, negentiende-eeuwse jachtgeweren en twintigste-eeuwse transportmiddelen) van een naam te voorzien. Volgens Rogan drukt die praktijk het vitale belang uit, dat die objecten voor individuen hebben. Immers hun welzijn en zelfs overleven kan er van afhangen. 'The naming may be interpreted as an attempt to make this dependency a bit less insecure, as a strategy to gain control over physical surroundings by a symbolic act' (Rogan 1990:55), waardoor als het ware leven gegeven wordt aan onbezielde dingen. Met zijn pleidooi om aan dit gebruik een grot ere aandacht te schenken, om dat het ons een beter inzicht kan verschaffen in de emotionele en metafysische manier, waarop 'moderne' mensen hun relatie tot hun materiele omgeving erva ren, ben ik het hartgrondig eens. In dit verband wil ik echter drie kanttekeningen maken. In de eerste plaats vind ik Rogan's besluit merkwaardig om zulke klassieke termen als fetisjisme, animisme, etcetera, die antropologen nog steeds min of meer ongegeneerd gebruiken in het geval van zogenaamde primitieven, in dat van westerlingen te vermijden, omdat '.. .some are closely related to specific theories or historical phases of the disciplines (anthropology and history of religion - J.V.) and now discarded, others to particular (exotic) cultures' (ibid.:59). Me dunkt, dat ze juist uitstekend geschikt zijn om die aspecten van het westerse denken aan te geven, die men terwille van het contrast tussen ons en de ander decaden lang heeft genegeerd en daarom niet systematisch bestudeerd. Dat onderscheid vormt het probleem en niet zozeer de terminologie, want die verwijst naar een kennelijk universeel voorkomend fenomeen, dat men op grond van dat onderscheid juist tot bepaalde categorieen mensen in de tijd en/of ruimte heeft willen beperken. Ten tweede komt het magisch-mythisch of animistisch denken over objecten in westerse samenlevingen in veel meer dan in het gebruik om bepaalde objecten een naam te geven tot uitdrukking. Het veld is met andere woorden veel breder, zoals ik hieronder aan de hand van voorbeelden nog zal aantonen. Ten derde en tenslotte geldt, dat Rogan zich vrijwel uitsluitend gericht heeft op bepaalde objecten met een naam, die onberispelijk functioneren of 'doen' waarvoor ze ontworpen zijn (zoals klieven, raken en rijden) en niet op de hou dingen tegenover en reacties op benoemde en onbenoemde dingen beide, die men niet 'aan de praat' kan krijgen, kapot gaan, plotseling dienst 'weigeren' of zelfs volledig anders gaan functioneren dan bedoeld - met andere woorden 'gek gaan doen' of 'wild worden'. Dan zien we mensen namelijk vaak niet terugvallen op mechanisch-causaal of rationeel denken maar juist 6p magisch-mythisch of ani mistisch getinte voorstellingen en handelwijzen inzake voorwerpen of het nu om eenvoudige gereedschappen of uiterst ingewikkelde machines gaat. Van Baal, die zich zijn leven lang met het bestuderen van religieuze drijfveren - een in dit 65</page><page sequence="8">verband interessante term, omdat ze een vergelijking tussen mens en machine impliceert - heeft hier treffend het volgende over opgemerkt: The modern intellectual's tinkering with technical tasks which are foreign to his daily routine, offers an interesting field for observation. (...) Trying to start his motorcar after a rainy night he becomes angry when the engine 'refuses' to ignite. Eventually he will state that 'she' won't go, adding a few adjectives of the kind which he would have used to describe his neighbour's young son if the boy had kicked a football through his front window. The personalisations called forth by the 'unwillingness' of his car are mild when compared with those elicited from his lips by a collision in the dark with an open door or window (1971:228). Een uiterst komische illustratie van dit reactietype valt te zien in een aflevering van de fameuze serie Fawlty Towers. Als zijn mini-morris niet meer aan wil slaan geeft Fawlty, gespeeld door John Cleese, het voertuig na een vergeefse smeekbede om te starten als straf voor zijn 'weigerachtigheid' een ongenadig pak rammel met een boomtak. Een illustratie van dat reactietype vormt ook de advertentie waarin een dikke mevrouw dreigend een pistool richt op de weegschaal waarop ze staat of het woedend toespreken en schoppen van automaten, waarin geld verdwijnt zonder dat er iets voor terugkomt (cf. Papanek &amp; Hennessey 1977: 93/94). Net als de zogenaamde primitieven voelen wij dat soort weerstand der dingen aan als persoonlijk bedoeld en reageren we er op door ze toe te spreken alsof het personen waren, die we tot andere gedachten kunnen brengen. 4By addressing the object the refractory thing is humanised, and our talking is an unfinished, rudimentary form of communication with the object of our exertion' (Van Baal 1971:228). Animisme in het Westen Wanneer men op zoek gaat naar manifestaties van mythisch-magisch denken over materiele voorwerpen en werktuigen in westerse samenlevingen, dan dreigt men niet alleen snel te verdrinken in het materiaal, maar ook door de diversiteit er van in de war gebracht te worden, omdat er sprake lijkt van een schier oneindige reeks variaties. In feite blijkt er echter sprake van een beperkte reeks. Immers, inzake de mens-ding verhouding laten zich naast de opvatting, dat het daarbij om een subject-object relatie gaat, in principe nog de volgende denken: een subject 'subject', een 'object'-'subject' en een 'object'-object relatie. In het eerste geval is alleen de mens bezield, in het tweede ook het ding, in het derde alleen het ding en in het vierde zijn geen van beide dat. De zaak wordt wat ingewikkelder, als men uitgaande van het onderscheid tussen subject (mens) en object (ding) kijkt naar de logische permutaties van de reeks mens:mens::ding:ding. Dan krijgt men namelijk in plaats van vier acht varianten. Hoewel ik er van overtuigd ben dat die alle aan de hand van empirisch materiaal geillustreerd zouden kunnen wor den (van sommige heb ik ook illustraties), heb ik mij vooral geconcentreerd op 66</page><page sequence="9">het voorkomen van de meest frequente varianten namelijk mens (subject )-ding ('subject') en mens ('object')-ding ('subject'), die volgens Elias in wetenschap pelijke samenlevingen radicaal naar de achtergrond zijn verdrongen. In hetgeen volgt zal ik duidelijk maken, dat ze daarin allerminst zeldzame fenomenen zijn. Een genre in het westen waarin de relatie tussen mensen en dingen net als in talloze mythen van zogenaamde primitieve of tribalistische volken zeer frequent in termen van een subject-'subject' betrekking wordt gezien vormen sprookjes zoals die van de gebroeders Grimm (bij voorbeeld Herr Korbes) of van Andersen (bij voorbeeld De Kraag).2 Nog immer worden hele scharen kinderen met dit type magisch-mythische vertellingen, waarin de dingen en de mensen op gelijke voet met elkaar communiceren, opgevoed. Hetzelfde beeld valt waar te nemen in het nauw aan de sprookjes gerelateerde genre van de kinderliteratuur. Over het daarin voorkomende 'machine animism' schreef de pedagoog Schwarcz (1967) een baanbrekend en uiterst stimulerend artikel.3 Volgens hem gaf Ander sen de stoot tot de 'industrial revolution in children's literature' en ontwikkelden zich na hem twee subgenres: een waarin bezielde poppen en dieren en een waarin nuttige objecten, zoals gereedschappen en machines, als anthropomorfe wezens figureren. Op grond van een tweetal criteria: de intensiteit van de personifiering en de betekenis van het ding als hoofdrolspeler onderscheidt hij het laatste weer in een reeks typen. Opvallend vindt hij, dat er een verschuiving zou zijn opge treden in de voorstelling van dingen (in casu machines). Nu zouden ze niet meer als ondergeschikt maar vooral als gelijk en soms zelfs superieur aan mensen wor den uitgebeeld. Er zou met andere woorden in kinderliteratuur sprake zijn van een opmars van machines voorgesteld als welwillende kameraden van de mens. Omdat die literatuur een schepping is van volwassenen, zou je daar niets van be grijpen, aldus Schwarcz, als je het soort fantasieen, dat zij in de loop der tijd met name over machines ontwikkelden, namelijk prometheische personificaties ener zijds en apocalyptische anderzijds, niet in je beschouwing betrok. Fundamenteel daarvoor was (en is) hun ambivalente houding ten opzichte van machines, immers tegelijkertijd waren (en zijn) ze er trots op en bang voor; bang omdat ze door hun eigen scheppingen met een aantal fundamentele kwesties werden (en wor den) geconfronteerd, zoals de dehumanisering van mensen of de mechanisering van hun relaties.4 Volgens Schwarcz waren de meer apocalyptisch getinte fantasieen, zoals die met de opkomst van de industriele revolutie in zwang kwamen en waar van de boeken Erewhon van Butler uit 1872 en R.U.R. (Rossum's Universal Robots) van Capek uit 1923 sprekende voorbeelden vormen,5 tot voor kort dominant. Ze zouden echter in toenemende mate hebben plaats gemaakt voor fantasieen, waarin machines als gelijkwaardige en welwillende partners van de mensen wor den voorgesteld, en dat zou zijn reflectie in de kinderliteratuur hebben gekregen. 'It appears, then, that the anthropomorphic machine in children's literature is not an isolated phenomenon. It is one facet of a growing myth' (Schwarcz 1967: 94). De reden voor deze ontwikkeling moet men volgens Schwarcz zoeken in 67</page><page sequence="10">een maskering en onderdrukking van een apocalyptische conceptualisering van bij een stijgende angst voor de machine als potent iele overmeesteraar van zijn ontwerper, de mens.6 Dat men vraagtekens kan plaatsen bij de door hem gesignaleerde ontwikke ling en zijn interpretatie er van laat onverlet, dat hij (onder verwijzing naar veel empirisch materiaal ontleend aan fictie voor kinderen en volwassenen) het rijke lijk voorkomen van animistische voorstellingen over dingen (in casu machines) in westerse samenlevingen hard heeft maakt. Als men daar tegen in wil brengen, dat het maar om poetische vrijheden gaat, die niets te maken hebben met de alledaagse 'werkelijkheid', dan wil ik daar onmiddellijk tegenover stellen, dat dergelijke vrijheden daarvan nooit los staan en in ieder geval een reactie vormen op kwesties, waarvoor mensen zich gesteld weten, in dit geval hun verhouding tot de door hen zelf geschapen materiele wereld (cf. Rogan 1990:48).7 Heel overtuigend wordt dat bij voorbeeld naar voren gebracht door Warrick (1980) in haar studie over de voorstelling van cybernetische systemen, in casu robots en computers, in de SF-literatuur verschenen in de periode 1930-1977. Daarin wemelt het van de anthropomorfiseringen van dat soort apparatuur of van relaties tussen mensen en dingen opgevat in termen van een subject-4subject' of 'object'-'subject' betrekking. In feite zou er sprake zijn van een voortdurende variatie op thema's, die Mary Shelley voor het eerst in haar wereldberoemde roman uit 1818 over het monster van Dr. Frankenstein behandelde, zoals het Prometheus thema, de ambiguiteit der technologie (zegen enerzijds, vloek ander zijds) en de transformatie van behulpzame machines in destructieve monsters, die dol draaien en de mensheid gaan bedreigen (Warrick 1980:37ff). Volgens Warrick kampt de mens in het westen en nu meer dan ooit gezien het rappe tempo, waarin de techniek zich ontwikkelt, met de brandende vraag, of er nu wel of geen discontinuiteit tussen hem en zijn werktuigen bestaat en wordt dat vraagstuk in de SF-literatuur op een heel specifieke manier aan de orde gesteld (1980:203fT).8 Het zelf de is het geval in films (met name in het SF- en horrorgenre) waarin we behalve op anthropomorf voorgestelde gebruiksvoorwerpen en machines, zoals robots en computers, ook vergast worden op zulke creaturen als androiden, cy borgs en bionische mensen.9 Dat soort produkten der verbeelding staat eveneens stijf van de animistische voorstellingen over materialisaties van de menselijk geest of eenvoudiger gezegd: dingen. Soms gedragen die zich betrekkelijk mensvrien delijk, bij voorbeeld 'Herbie de Volkswagen' of de robot in de film Short Cir cuit 2 die uiteindelijk beloond wordt met het Amerikaanse staatsburgerschap.10 Meestal echter keren ze zich alleen of in vereniging tegen mensen, zoals de volledig geautomatiseerde keuken in de film Mon Oncle van Jacques Tati, een moderne variant van het door Elias aangehaalde Maya-sprookje. Maar het kan allemaal veel erger. In de film Stay Tuned bij voorbeeld slokt een TV-toestel een jongen en meisje op en houdt ze 24 uur in zijn greep, terwijl in Demon Seed een boos aardige computer zich aan een vrouw vergrijpt.11 Een werkelijk bizar produkt is 68</page><page sequence="11">de film I Bought a Vampire Motorcycle, waarin een motorfiets voorkomt die op bloed loopt en er's nachts alleen op uittrekt om slachtoffers te maken. Tenslotte wil ik wijzen op de film The Runaway Train over een op hoi geslagen spoortrein die zonder machinist door Alaska scheurt.12 Het zou weinig moeite kosten hier een eindeloze reeks voorbeelden te geven van (SF- en horror)films, waarin de dingen tot leven komen en mensen naar het leven staan (cf. onder anderen Morris 1986:120ff). Interessant is, dat er soms sprake is van merkwaardige coalities. Zo spannen mensen en machines soms samen tegen andere mensen en machines of vallen machines andere machines aan. In zekere zin gaat het hier om voorstellingen, die een basis hebben in de werke lijkheid. Zo verscheen onlangs een artikeltje in het blad Quote (maart 1993), waarin allerlei voorbeelden werden gegeven van apparaten, die elkaar in hun werking beinvloedden, bij voorbeeld metaaldetectoren die een elektrisch gesti muleerde sluitspier ingebracht bij incontinentiepatienten ontregelden, de electro magnet ische straling van radarstations die pacemakers van slag bracht, mobiele telefoons die laptops op hoi joegen en radiozenders die het anti-blokkeersysteem van remmen in personenwagens in werking zetten. Met de toename van elek tronische apparatuur neemt ook de kans op onbedoelde en niet gewilde, wilde 'communicatie' tussen die apparatuur toe en daarmee het ontwikelen van ani mistische voorstellingen er over. De dingen lijken namelijk in toenemende mate een eigen, niet of nauwelijks meer door mensen te controleren leven te gaan leiden met allerlei merkwaardige gevolgen voor die mensen en andere dingen vandien. Er lijkt zelfs sprake van een soort hierarchie tussen de dingen op grond van hun vermogen om dingen alsmede mensen in hun 'gedragingen' te beinvloeden. Het hele scala aan logisch denkbare mogelijkheden van hun onderlinge ver houdingen lijkt thans in rolprenten (net als trouwens in de literatuur) te worden afgewerkt. Ongetwijfeld houdt dat enerzijds verband met het op de markt komen van steeds meer geavanceerde elektronische apparaten, die net als mensen lijken (samen) te werken, en anderzijds met de inplanting van allerlei artificiele organen en apparaatjes in mensen met fysieke manco's. De 'humanisering' van machines en de 'mechanisering' van mensen is in het westen in voile gang. Wat vroeger een pure fantasie en angstdroom was lijkt werkelijkheid te worden en daarvan getuigt het soort films, waarvan ik hier enige voorbeelden gaf, op extreme wijze. Behalve in sprookjes, (kinder)literatuur en films stuit men ook in andere me dia en sferen herhaaldelijk op animistische voorstellingen over dingen. Een rijke bron vormt bij voorbeeld het in Nederland zeer snel populair geworden weekblad Nieuwe. Om de haverklap bevat dat serieus gebrachte berichten over alledaagse gebruiksvoorwerpen, zoals stoelen, bedden, wc-potten, fototoestellen en ijskas ten, die de geest krijgen en hun bezitters op hinderlijke wijze attaqueren, soms zelfs tot hun dood er op volgt.13 Vaak wordt het amok maken van deze objecten toegeschreven aan hun bezeten zijn door de duivel en moet er een geestelijke aan te pas komen om ze te apaiseren.14 Een blad als Nieuwe zet als het ware voor volwassenen een animistische manier van denken over objecten voort, waarmee 69</page><page sequence="12">ze in him jeugd geconfronteerd zijn via de TV, kinderboeken en stripbladen, zoals de Donald Duck, waarin de uitvinder Willy Wortel als een vriendelijke variant van Dr. Frankenstein figureert.15 In feite is daar ook op grote schaal sprake van in advertenties voor van aller lei produkten, zoals schoonmaakmiddelen, huishoudelijke apparatuur, auto's, computers en zelfs weekbladen. Het ritselt in de reclamewereld van objecten die als bezield worden voorgesteld en de consument 'aanspreken'. Het meest sprekend komt dat naar voren in de TV-reclame. Daarin zijn pratende spuit bussen, rollen toiletpapier, elektrische keukengereedschappen en dergelijke een heel gewoon fenomeen. Een in dit verband zeer interessante advertentie is die waarin een flacon Jif door een keuken danst en uitroept, dat hij/zij 'microkracht' bezit. Er wordt niet in objectieve termen uitgelegd, wat er in de verpakking zit en hoe dat precies werkt, neen, in plaats daarvan 'schreeuwt' het ding, dat het een bepaald soort kracht bezit. Wat is hier het verschil met een zogenaamde primitief uit de een of andere antropologische monografie die beweert dat een voorwerp mana heeft? En wat te denken over de 'collega' van Jif, Glorix 'Jim', die op soortgelijke wijze wordt voorgesteld? Niet alleen schoonmaakmiddelen worden soms voorzien van een eigennaam, maar ook huishoudelijke gereedschap pen getuige deze opmerking van Lofgren: 'One of the great marketing successes was called "The Happy Kitchen Kitchen Parade", which advertised a wide range of utensils with personalized names (the potato peeler "Harry" or the can opener "Liza")...' (1990:25).' Een bewijs te meer voor Rogan's stelling, dat het geven van eigennamen aan artefacten in westerse samenlevingen een wijd verbreid ver schijnsel is. De gewoonte strekt zich namelijk ook uit tot veel kleinere en minder vitale artefacten dan de door hem behandelde. In dit verband is het interessant te constateren, dat produkten (bij voorbeeld computers) met of zonder eigen naam worden gepresenteerd als leden van een bepaalde familie en/of behorende tot een bepaalde generatie. Er schijnt geen eind aan de consumptieartikelen die als 'spiritual beings' of 'mensen' worden gepresenteerd in advertenties.16 Hoe ver de parallel gaat kan blijken uit het feit, dat de dingen in advertenties soms als 'ziek' of zelfs 'gek' worden voorgesteld.17 In Nederland valt thans langs de snel wegen een kolossale advertentie te zien van een chirurg in vol ornaat die zich over een stukje elektronica buigt als betrof het een zieke mens. Het bijschrift luidt: 'Een kleine ingreep geeft cartridges nieuw leven.' Over het ding als 'subject' gesproken! We stuiten hier op het fenomeen, dat de 'repair record', die volgens Kopytoff deel uitmaakt van de biografie van bepaalde dingen, zoals auto's (1986: 68), wordt voorgesteld als de 'ziektegeschiedenis van een mens'.18 Het gaat hier niet zozeer om een type voorstelling, dat de makers van adver tenties eerst hebben bedacht en ver volgens aan de consument hebben opgedron gen, maar veeleer om het behendig inspelen op het wijd en zijd voorkomen van magisch-mythische opvattingen over materiele cultuur in westerse samenlevingen. Die makers weten op basis van verricht onderzoek wat voor soort animistische voorstellingen er over bepaalde produkten leven, wat voor persoonlijkheid men ze 70</page><page sequence="13">toedicht, wat voor sekse ze hebben, etcetera. Wie mij niet mocht willen geloven raad ik aan kennis te nemen van de inhoud van Dichter's boek Mens, Ding en Drijfveer in de inleiding waarvan hij het volgende opmerkt: Dit boek is in feite een soort moderne culturele antropologie van de hedendaagse mens. De gewoonten, motieven, verlangens en idealen van deze mens liggen vaak verrassend dicht bij het ritueel en het fetisjisme van de oerwoudbewoner. De heden daagse mens koopt zijn fetisjen in het warenhuis, de oerwoudbewoner kerft ze uit de schedels van zijn verslagen tegenstanders (1967:9). Hoewel ik me niet zo zou uitdrukken als Dichter, ben ik het met de strekking van zijn opmerking over de hedendaagse mens geheel eens. Die is namelijk ab soluut niet zo door de natuurwetenschappelijke wol geverfd als Elias en sommige antropologen ons willen doen geloven. Dat hadden zij en Elias kunnen beseffen, als zij wat meer oog hadden gehad voor het soort fenomenen, waarop ik hier voor de aandacht heb gevestigd. Maar zelfs los daarvan had de weinig objectieve manier waarop wij gewend zijn over de dingen te spreken hen tot dat inzicht kunnen voeren. Ons alledaagse taalgebruik stikt namelijk van de expressies en metaforen, die er op wijzen, dat wij de materiele wereld, waardoor we omringd worden, in zekere zin als een bezielde ervaren, als een wereld vol met 'subjecten'. Neem bij voorbeeld de werkwoorden die we bezigen in verband met het mense lijk gedrag. Een groot deel daarvan gebruiken we ook voor de dingen, waarmee we omringd zijn, van de meest eenvoudige gebruiksvoorwerpen tot en met de meest geavanceerde elektronische apparatuur. Net als een mens 'werkt', 'functioneert', 'loopt', 'gaat', 'staakt', etcetera een ding en zeker als het om een ding handelt, dat door een veer, stoom, benzine of stroom wordt aangedreven. Het lijkt er zelfs op, dat de volgende regel geldt: hoe ingewikkelder het patroon van bewegingen en hoe groter het aantal verrichtingen van een materieel object, des te meer werkwoorden die op het functioneren van de mens slaan gebruikt worden om de werking van zo'n object aan te duiden of te preciseren. Het effect hiervan is een steeds kleiner worden van de verbeelde afstand tussen onbezielde object en en bezielde subjecten. Verder is het in dit verband interessant, dat mensen in hun spreken (en vaak ook schrijven) over objecten dikwijls in het geheel geen rekening houden met het geslacht der woorden. Zo spreekt men bij voorbeeld over een machine als een 'hij', terwijl het woord machine van het vrouwelijk geslacht is. Dit taalkundig gezien foute gebruik van voornaamwoorden voor objecten lijkt me indicatief voor de manier waarop men objecten ervaart of percipieert, namelijk als mannelijk, vrouwelijk of onzijdig. Naast naamgeving van objecten, waar Rogan op heeft gewezen, wijst dus ook ons taalgebruik per se in de richting van anthropomorf en animistisch denken er over. Tenslotte duidt daarop ook het aanwenden van bepaalde beeldspraken in verband met de materiele cultuur, zoals 'een apparaat met kinderziekten', 'een geinfecteerd systeem', 'een computer die de geest geeft', etcetera. 71</page><page sequence="14">Bronnen van animisme Een belangrijke bron van magisch-mythische voorstellingen in westerse samen levingen vormt het feit, dat een groot aantal mensen niet het flauwste benul heeft van de werking van geavanceerde technische apparatuur in hun omgeving en absoluut niet in staat is om die in mechanisch-causale termen te begrijpen. Zo bleek uit een opinie-onderzoek dat het instituut Emnid te Bielefeld in 1989 naar computers deed, dat maar 2% van de ondervraagden over een grondige kennis aangaande hun werking beschikte (Thomsen 1992:9). Dat onvermogen om er op basis van kennis mechanisch-causaal over te denken geldt niet alleen geavanceerde apparatuur, maar ook betrekkelijk eenvoudige zoals een koelkast of een vrieskist.19 Meestal weet men absoluut niet, waarom die dingen func tioneren zoals ze functioneren, maar vertrouwt men er eenvoudig op, dat ze dat doen. Zo lang dat het geval is, zal men ze minder snel ervaren als wezens, maar stoppen ze en/of richten ze een chaos aan, dan staat men vaak machteloos en begint het magisch-mythisch denken, het anthropomorfiseren en er mee commu niceren alsof het dwarse mensen waren, die men door toespraken en soms zelfs het aanwenden van fysiek geweld kan redresseren (cf. Van Baal 1971:227ff). Als men het lage niveau van technische kennis van leken verbindt met de steeds snellere ontwikkeling van machines, die bepaalde taken vlugger en zelfs beter dan mensen kunnen verrichten,20 waardoor het verschil tussen mens en ding afneemt, kan men begrijpen, waarom westerlingen nu meer dan ooit tevoren re denen hebben om magisch-mythische voorstellingen van hun materiele omgeving te ontwikkelen. Hier moet echter onmiddellijk worden opgemerkt, dat onbegrip van de werking der dingen lang niet altijd impliceert, dat mensen geen benul zouden hebben van hun functie. Vaak zijn ze daar zeer goed van op de hoogte en vormt juist dat feit de bron van hun associatie van de dingen met mensen en hun magisch-mythische manier van denken over machines. Men denke bij voorbeeld aan computers en andere machines, die mensen van hun werk beroven. We zien dit bij voorbeeld heel duidelijk geillustreerd in het werk van Marx, die over de machine het vol gende opmerkte: The machine, which possesses skill and force in the worker's place, is itself the virtu oso, with a spirit of its own in the mechanical laws that take effect in it; and, just as the worker consumes food, so the machine consumes coal, oil, etcetera (instrumental material), for its own constant self-propulsion (Marx vertaald door McLellan 1973: 155). Maar behalve op de hiervoor genoemde gronden kan magisch-mythisch denken ook nog berusten op een sterke identificatie met een object. Zo percipieren bij voorbeeld 'outlaw bikers' hun Harley Davidson (Wolf 1991:32) net als Ne derlandse schippers hun vaartuigen (Verrips 1985) als extensies van hun eigen lichaam en in het verlengde daarvan als een zelfstandig lichaam of wezen, dat 72</page><page sequence="15">ze met een naam tooien.21 Er is dus geen sprake van slechts een grond voor het voorkomen van magisch-mythisch denken maar van een reeks. Afsluiting Overziet men het brede scala van animistische manifestaties in westerse samen levingen, dan lijkt het er op, dat het voortschrijden van de technologische kennis niet vergezeld wordt door een toenemende 'Entzauberung der Welt', maar in tegendeel juist gepaard gaat met een toename van magisch-mythische voorstel lingen over de materiele omgeving. In ieder geval is dat soort voorstellingen met betrekking tot die omgeving niet zo achter de coulissen verdwenen, als sommige geleerden in casu Elias ons wel willen doen geloven.22 Er schijnt wat dat be treft geen sprake van 'whisps of paranoiac thought' die slechts in uitzonderlijke gevallen vanuit de diepten van het onbewuste opborrelen. De 'primary code of human experience' en de daarmee gekoppelde 'fantasy orientation', die Elias (in het voetspoor van Levy-Bruhl) zo kenmerkend acht voor 'wilden' en kinderen, blijkt ook onder volwassenen in het westen springlevend. De laatsten verschillen wat dat betreft vele malen minder van degenen waarmee hij hen heeft willen contrasteren.23 Ik wil hier echter niet beweren, dat er geen sprake zou zijn van verschillen in kennis over de niet-menselijke niveaus, want dat zou tamelijk ab surd zijn. Neen, het gaat me er om duidelijk te maken, dat een toename van die kennis, zoals we die in het westen hebben beleefd, in het geheel geen voor waarde lijkt voor een afname van een 'fantasy-orientation' ten opzichte van de dingen onder brede lagen van de bevolking.24 Dat die blijft en naar het schijnt zelfs toeneemt acht ik allerminst verwonderlijk en wel om de reeks van rede nen, die ik hiervoor noemde. Een andere kwestie is, of er in de loop der tijd welUcht een verschuiving heeft plaatsgevonden in het aandachtsgebied van die nog immer bestaande en schijnbaar rijkelijk bloeiende 'fantasy-orientation'. Me dunkt, dat daarvan sprake is geweest en dat van de niet-menselijke niveaus de materiele omgeving nu vele malen meer dan de natuurlijke omgeving inspireert tot de ontwikkeling van personifierende of animistische opvattingen.25 Een frappante zaak in verband met het schijnbaar toenemende magisch-my thische denken over de technologische verworvenheden van deze tijd is, dat de anthropomorfe en animistische voorstellingen die met name leken daarover ont wikkelen meer en meer gegrond lijken naarmate er meer technische produkten op de markt worden gebracht waarin organisch materiaal is verwerkt, zoals bij voorbeeld in de biochip, en de wetenschappers zelf meer spreken over de moge lijkheid om apparatuur te ontwikkelen, die zich in niets meer van mensen zou onderscheiden. Thans doet zich de merkwaardige situatie voor, dat een 'reality orientation' ten op zichte van de natuur en de dingen en een natuurwetenschappe lijke benadering daarvan niet leiden tot een verscherping van het contrast tussen dingen en mensen, maar juist tot een vervaging daarvan. Eindelijk beginnen 73</page><page sequence="16">de extremen van objectief denken enerzijds en animistisch denken anderzijds te convergeren in de voorstelling van het subjectieve object. Noten * Voor het leveren van uitvoerige commentaren op een eerdere versie van dit stuk ben ik dank verschuldigd aan Birgit Meyer, Bonno Thoden van Velzen en de redactie van Etnofoor. Alle anderen die daar verder in positieve of negatieve zin op hebben gereageerd bedank ik hier in het algemeen. 1. VIak voor het ter perse gaan van dit stuk stuurde de Amerikaanse socioloog Belk - waarvoor ik hem hartelijk dank - mij echter een paar artikelen, die me eens te meer bepaalden bij het feit, dat alles wat men bedenken kan ooit al eens in de een of andere vorm is bedacht en opgeschreven. Het ene artikel handelt namelijk over de kwestie, hoe in moderne samenlevingen '.. .consumption has become a vehicle for experiencing the sacred' (Belk, Wallendorf &amp; Sherry 1989:1), en het andere over de noodzaak '...to remystify our understanding of things and our relations with them' (Belk 1991:17). Vooral het laatste artikel is interessant, omdat Belk daarin op mijns inziens overtuigende wijze aantoont, dat het idee dat er in mo derne samenlevingen zoiets als een rationele bezitter van dingen bestaat een mythe is. Werkelijk fascinerend zijn de door hem opgesomde tests op grond waarvan men kan vaststellen, of men 'non-rational relations with objects' heeft. Een daarvan heeft betrekking op hun personifiering: 'When we name possessions (even pets), ascribe human characteristics to them, or otherwise treat them as people, these possessions have ceased to be ordinary commodities. They have become not things but people, infused with life and personality.(...) Bicycles and automobiles are com monly invested with the same quirks and personalities as were horses a century ago. Our boats, sporting goods, dolls, toys, weapons, photographs, answering machines, and musical instruments are all commonly invested with human characteristics' (ibid.:36/37). 2. In Nederland bevat het oeuvre van de schrijver Jacques van Hattum, wel eens als de Nederlandse Andersen genoemd, meerdere voorbeelden van een subject-'subject' opvatting van de relatie tussen mensen en dingen. 3. Het is trouwens opmerkelijk, dat het voorkomen in westerse samenlevingen van magisch-mythische of animistische voorstellingen over materiele objecten wel regel matig gesignaleerd en bestudeerd is door vertegenwoordigers uit andere disciplines, zoals de pedagogiek, (sociale) psychologie en psycho-analyse en nauwelijks om niet te zeggen niet door antropologen. Schwarcz (1967) verwijst bij voorbeeld naar het werk van Bettelheim, Reik, Adler en Fromm. 4. Zie in dit verband Warrick, die zegt: '.. .the development of mechanical cybernetic systems raises four tightly related philosophical issues: the Cartesian mind-body dualism, the question of free will, the relationship of human and mechanical sys tems, and the relationship of animate and inanimate matter' (1980:23). 5. Een ander klassiek voorbeeld is de roman Zanoni van Bulwer-Lytton uit 1842 (cf. Sauer 1983:357). Belangrijke films, waarin apocalyptische fantasieen voorkomen zijn La Revolte des Machines uit 1921 van Rolland en Masereel (cf. Pick 1993:208) en Metropolis uit 1926 van Lang. 74</page><page sequence="17">6. Tegen de achtergrond van deze visie is het niet verwonderlijk, dat Schwarcz het soort kinderboeken, waarin machines als de mens welgezinde wezens worden gepre senteerd, gevaarlijk voor kinderen vindt. Immers het worden zo media 'through which adults unconsciously communicate to children their own repressed anxieties' (1967:94). Bovendien brengen ze kinderen een beeld bij over een wereld, waarin ze moeten leren 'samenleven' met machines die in laatste instantie hun 'meerderen' zijn. 7. In dit verband is het de moeite waard kennis te nemen van de sonnetten, die Soeterboek over electronica schreef, en de wijze waarop de technici De Groot en Wols daarop reageerden (cf. Soeterboek, De Groot en Wols 1954). Volgens de laat sten maakte de eerste zich schuldig aan het personifieren van de techniek, waarmee het eens afgelopen moest zijn, omdat er een funeste invloed van uit zou gaan op de publieke opinie over die techniek. Hun felle aanval op de dichter is interessant, omdat ze in feite het frequent vookomen van een animistische (of in hun woor den 'emotionele' en 'romantische') denkwijze over technische produkten erkennen zonder die per se te problematiseren. 8. In dit verband haalt zij een artikel aan van de antropoloog Mazlish, die zich heeft verdiept in de wijze, waarop de discontinuiteit tussen mensen en machines in fictie en non-fictie aan de orde wordt gesteld. Volgens hem zouden we niet ver meer af zijn van het moment, waarop men in gaat zien, dat er geen sprake meer is van discontinuiteit maar in plaats daarvan van continuiteit. Helaas heb ik het artikel van Mazlish niet te pakken kunnen krijgen om het op zijn merites te schatten (cf. Warrick 1980:204/05). Volgens de informaticus Weizenbaum zullen we dit ophef fen van de discontinuiteit echter nooit beleven. In een debat met de informati cus Haefner zei hij namelijk: 'Wissen Sie, ich finde es zutiefst erschrekkend, dass wir uns uberhaupt daruber unterhalten mussen, ob es einen prinzipiellen Unter schied zwischen Mensch und Maschine gibt. Schon die Frage ist Ausdruck unseres Technologie-Wahnsinns: Das ist doch keine Frage' (Weizenbaum &amp; Haefner 1992: 114). 9. Zie voor definities van deze en soortgelijke creaturen onder anderen Reichardt (1978: 28ff), Warrick (1980:xvi) en Morris (1986). 10. Het betreft hier een komische behandeling van een thema, dat door anderen heel serieus aan de orde wordt gesteld. Zo behandelt Levy in een boek over kunstmatig leven volgens Blankesteijn (NRC/HB d.d. 24.07.1993) '.. .de mogelijkheid van een 'ziel' of 'burgerrechten voor elektronische organismen'. Zie in dit verband ook Reichardt (1978:45ff). 11. Vergelijk hiermee de klassieke film 2001. A Space Odyssey uit 1968 van Kubrick, waarin de computer HAL het heft in handen heeft. Een Nederlandse film, waarin een apparaat gruwelijk toeslaat is De lift. 12. De voorstelling van treinen in casu locomotieven die net als paarden op hoi si aan en zich niets meer van hun meesters aantrekken is een wijd verbreide (cf. Schwarcz 1967:90/91). Treffend is dat die voorstelling van de wild geworden machinistloze trein op haar beurt weer is aangewend als metafoor voor oorlogsvoering, bij voor beeld in het werk van Zola. In zijn prachtige studie War Machine zegt Pick over dat werk het volgende: 'The image of bestial and automaton-like forces in the human being is intercut with the notion of an animated and willed machine...' (1993:106). Een ieder die meer wil weten over de wijze waarop beelden van 'willed machines and automaton-like human beings' in verband zijn gebracht met oorlog doet er goed aan Pick's magistrale boek te lezen. 75</page><page sequence="18">13. Zie voor een bericht over een 'dol geworden koelkast' Nieuwe (nr. 20, jrg. 2, 1992), een TV-toestel dat uit zich zelf sexprogramma's afzet Nieuwe (nr. 22, jrg. 2, 1992), een dodende camera Nieuwe (nr. 22, jrg. 2, 1992), een dito bed Nieuwe (nr. 3, jrg. 3, 1993) en een bezeten WC-pot Nieuwe (nr. 8, jrg. 3,1993). Een fantastisch voorbeeld van een gek geworden object valt te vinden in de strip Het Killer Kondoom van Ralf Konig (z.j.). Daarin komt namelijk een preservatief voor, dat tot leven komt en er een griezelige gewoonte van maakt om penissen te verslinden. Eind 1992 viel in Duitse theaters zelfs een toneelbewerking van deze strip te aanschouwen (cf. Stern d.d. 30/12/1992). 14. In zekere zin betreft het hier pendanten van verhalen over wenende en/of bloedende beelden van Maria en Christus. Immers die objecten gaan juist door goddelijke kracht menselijk gedrag vertonen, in dit geval het laten vloeien van bloed en/of tranen, ergo geen destructief gedrag, zoals bij voorbeeld de door de duivel bezeten ijskast die zijn bezitster met zijn inhoud begon te bekogelen (Nieuwe nr. 20, jrg. 2, 1992). Het zou interessant zijn om een aparte studie te wijden aan de manier waarop het christelijk dichotome denken in termen van goed (god) en kwaad (de duivel) zijn stem pel heeft gedrukt op de manier waarop objecten in westerse samen levingen worden geclassificeerd en soms zelfs als (bezielde) belichamingen van het duivelse dan wel het goddelijke worden gerepresenteerd. Net als mensen wel wor den voorgesteld als 'instrumenten' en 'werktuigen' van god of de duivel, worden instrumenten en werktuigen wel als goddelijk (bij voorbeeld een orgel) of duivels gezien. Een fraai voorbeeld van de perceptie van apparaten als duivels vormt de illustratie bij het artikel van Kagenaar, de Jong en Tonnaer (1990). 15. Een nieuw medium, waardoor kinderen thans met animistische representaties van objecten vertrouwd worden gemaakt, zijn videospelletjes. 16. We zien dit bij voorbeeld ook in verband met voedsel. Behalve als 'bezield' stelt men dat soms ook voor als een machine, zoals in de bekende reclame voor melk, waarin dat produkt vergeleken wordt met een 'witte motor'. Zie voor de neiging om voedsel te anthropomorfiseren Verrips (1991). 17. Daar is echter ook los van advertenties sprake van. Zo is het inmiddels heel gebruike lijk geworden om de stiekem in computerprogramma's ingebrachte instructies om die program ma's of de gegevens, die er mee bewerkt worden, te verstoren 'virussen' te noemen en de verstoring een 'infectie'. 'Die absichtlich in Computerprogramme eingeschleusten Computer-Viren, die sich als gemeingefahrliche Krankheitserreger durch die Netze schlangeln konnen, haben schon manchen katastrophalen Zusam menbruch herbeigefuhrt' (Thomsen 1992:45 - cursivering J.V.). 18. In dit verband zij er op gewezen, dat auto's, die voorgoed 'de geest hebben gegeven' eindigen op autokerkhoven, zo goed als afgedankte schepen op scheepskerkhoven worden bijgezet. Hoezeer men schepen ziet als bezielde wezens spreekt ook uit het feit, dat men ze net als mensen doopt. Het feit dat men daarbij gebruik maakt van champgane in plaats van water kan wellicht begrepen worden als een poging om een levenloos object te bezielen door middel van een geestrijk vocht. Tenslotte geldt voor schepen, dat cruciale onderdelen er van aangeduid worden met termen, die ook gebruikt worden voor lichaamsdelen. Zo heeft een schip een kop, ribben, een buik, flanken, ogen en een kont (cf. Verrips 1985). Vergelijk hiermee hetgeen Ellen heeft opgemerkt over de heilige Nuaulu schilden (1990). 19. Het betreft hier ook een gevolg van de opstelling van veel technische specialisten, die het publiek niet goed kunnen of zelfs willen informeren. In een interview dat Smit een paar jaar terug met hem had zei voorzitter Doorman van de commissie 76</page><page sequence="19">Publieksvoorlichting, opgericht in het kader van het technologiebeleid, bij voor beeld: 'Technologie is met magie omgeven. Veel technologen blijven ... steevast beweren dat het allemaal veel te complex is om aan gewone mensen uit te leggen' (NRC/HB d.d. 28.05.1986). 20. Een fraai voorbeeld van een 'ding', dat als een mens reageert, is de computer waarmee men een rondje kan boksen zonder het gebruik van een 'joystick' of toet senbord. Het enige wat men behoeft te doen is het maken van boksbewegingen in de richting van het scherm (Nieuwe Revue nr. 16, 13-21.04.1989). Op het ogenblik is men ook bezig met de ontwikkeling van computers, die reageren op oogbewegingen (Thomsen 1992:26). Voorlopers van dit soort geavanceerde apparatuur waren de anthropomorfe automaten, waarmee men de kracht van zijn spieren kon testen door er een munt in te gooien (cf. Costa 1988:180). 21. Zie in dit verband ook Belk (1991:24 ff), die behalve voertuigen nog een aantal andere zaken noemt die als zelf-extensie worden ervaren. 22. Terzijde wil ik er hier op wijzen, dat de manier waarop Elias het proces van de zelfdisciplinering der mensen heeft beschreven als twee druppels water lijkt op die waarop Franz Reuleaux in de negentiende eeuw de ontwikkeling van machines voorstelde (Schivelbusch 1977:150). 23. Teneinde misverstanden te vermijden wil ik er hier nadrukkelijk op wijzen, dat ik op de keper beschouwd niks heb tegen Levy-Bruhl's denkbeelden over contrasterende denkwijzen, want die lijken me in hun algemeenheid nuttige orienterende diensten te kunnen bewijzen, maar wel tegen een koppeling van die verschillende denkwij zen met bepaalde categorieen mensen, zoals - in het geval van Elias - de leden van pre-wetenschappelijke samenlevingen enerzijds en die van wetenschappelijke samen levingen anderzijds. Zo'n koppeling maakt namelijk blind voor het voorkomen van de ene dan wel de andere denkwijze in elk van beide samenlevingen. 24. Saillant is, dat Elias de 'fantasy-orientation' in zogenaamd wetenschappelijke sa menlevingen wel ziet afnemen als het gaat om de niet-menselijke niveaus en niet als het gaat om de menselijke niveaus, want dan zou die orientatie nog groot zijn. Met die laatste visie kan ik het wel eens zijn, maar daar gaat dit essay niet over. 25. In zekere zin bet reft het hier een hypothese, die aan de hand van nader empirisch onderzoek getoetst zou moeten worden. Literatuur Aiken, J. 1984 Die Kraft und die Herrlichkeit. In: J. Pachter (Hrsg.), Top Horror. Heyne-Buch Nr. 11/20. Munchen: Wilhelm Heyne Verlag. Pp. 10-25. Baal, J. van 1971 Symbols for Communication. An Introduction to the Anthropological Study of Religion. Assen: Van Gorcum &amp; Comp. N.V. Beek, A.G. van 1985 De dingen de baas. In: A. Boeren, F. Brinkgreve &amp; S. Roels (Red.), Teken van leven. Studies in Etnocommunicatie. ICA Publicatie 71. Leiden: ICA. Pp. 73-85. Belk, R.W. 1991 The Ineluctable Mysteries of Possesions. Journal of Social Behavior and Per sonality 6(6): 17-55. 77</page><page sequence="20">Belk, R.W., Wallendorf, M. k J.F. Sherry Jr. 1989 The Sacred and the Profane in Consumer Behavior: Theodicy on the Odyssey. Journal of Consumer Research 16:1-38. Costa, N. 1988 Automatic Pleasures. The History of the Coin Machine. London: Kevin Francis Publishing Limited. Dichter, E. 1967 Mens, ding en drijfveer. Over verborgen betekenissen van dingen en de in vloed die zij hebben op kiezen en kopen. Vert. A. Westervaarder. Amsterdam: Reclame-adviesbureau De Bussy i.s.m. Uitgeverij G.J.A. Ruys. Elias, N. 1987 Involvement and Detachment. Oxford: Basil Blackwell. Ellen, R. 1990 Nuaulu Sacred Shields. The Reproduction of Things or the Reproduction of Images? Etnofoor III(l):5-25. Fabian, J. 1983 Time and the Other. How Anthropology Makes its Object. New York: Colum bia University Press. Kagenaar, M., de Jong, P. &amp; N. Tonnaer 1990 Vormgeving een bron van alledaagse ergernissen. Psychologie 4:46-50. Konig, R. z.j. Het Killer Kondoom. Z.p.:z.u. Kopytoff, I. 1986 The Cultural Biography of Things: Commoditization as Process. In: A. Appa durai, The Social Life of Things. Commodities in Cultural Perspective. Cam bridge: Cambridge University Press. Pp. 64-95. Levi-Strauss, C. 1962 La pensee sauvage. Paris: Plon. Levy-Bruhl, L. 1923 Primitive Mentality. Transl. L.A. Clare. London: George Allen &amp; Unwin Ltd. Lofgren, O. 1990 Consuming Interests. Culture &amp;: History 7:7-37. McLellan, D. 1973 Marx's Grundrisse. Paladin Book. London: Granada Publishing Limited. Miller, D. 1987 Material Culture and Mass Consumption. Oxford: Basil Blackwell. Morris, B. 1986 Die Welt der Roboter. Ins Deutsche ubersetzt von F.W. Gutbrod. Frankfurt am Main: Umschau Verlag. Papanek, V. &amp; J. Hennessey 1977 How Things Don't Work. New York: Pantheon Books. Pick, D. 1993 War Machine. The Rationalization of Slaughter in the Modern Age. New Haven &amp; London: Yale University Press. Reichardt, J. 1978 Robots. Fact, Fiction and Prediction. London: Thames k Hudson Ltd. Rodgers, S. 1984 Feminine Power at Sea. RAIN 64:2-5. 78</page><page sequence="21">Rogan, B. 1990 On the Custom of Naming Artefacts. Ethnologia Europaea XX(1):47-61. Sauer, L. 1983 Marionetten, Maschinen, Automaten. Der kiinstliche Mensch in der deutschen und englischen Romantik. Abhandlungen zur Kunst-, Musik- und Literatur wissenschaft, Band 335. Bonn: Bouvier Verlag Herbert Grundmann. Schivelbusch, W. 1977 Geschichte der Eisenbahnreise. Zur Industrialisierung von Raum und Zeit im 19. Jahrhundert. Ullstein Buch Nr. 35015. Frankfurt/M: Verlag Ulstein GmbH. Schwarcz, H.J. 1967 Machine Animism in Modern Children's Literature. In: S.I. Fenwick (Ed.), A Critical Approach to Children's Literature. Chicago &amp; London: The University of Chicago Press. Pp. 78-96. Soeterboek, L.P.A., de Groot J.E. &amp; C. Wols 1954 Electronica/sonnetten/critiek. Amsterdam: De Beuk. Thomsen, C. 1992 Die Computerisierung der Lebenswelt: Entwicklung, Erfolge, Probleme. In: J. Weizenbaum &amp;: K. Haefner, Sind Computer die besseren Menschen? Ein Streitgesprach. Herausgegeben von M. Haller. Munchen/Zurich: Piper. Pp. 9-15. Verrips, J. 1985 Over de naamgeving van binnenschepen. Sociologisch Tijdschrift 12(3):478 95. 1991 'Ik kan je wel opvreten.' En(i)ge notities over het thema kannibalisme in wes terse samenlevingen. Etnofoor IV(1): 19-50. Warrick, P.S. 1980 The Cybernetic Imagination in Science Fiction. Cambridge: The MIT Press. Weizenbaum, J. &amp; K. Haefner 1992 Sind Computer die besseren Menschen? Ein Streitgesprach. Herausgegeben von M. Haller. Munchen/Zurich: Piper. Wilson, B.R. (Ed.) 1977 Rationality. Oxford: Basil Blackwell. Wolf, D.R. 1991 The Rebels. A Brotherhood of Outlaw Bikers. Toronto: University of Toronto Press. 79</page></plain_text>