<plain_text><page sequence="1">HET BEGIN VAN DE BEELDENDE KUNST IN DE CHRISTELIJKE KERK door Dr. J. H. Jongkees f Sinds geruime tijd speelt zich in de kring van hen die ,,christelijke archaeologen" worden genoemd, een controverse af, die de houding betreft welke de vroege kerk heeft aangenomen ten opzichte van de werken van beeldende kunst. Hierbij komen, zoals gewoonlijk, aller lei andere geschilpunten in het geding, terwijl af en toe een diepere ondergrond, die echter niet van wetenschappelijke aard is, komt bloot te liggen. Ter gelegenheid van het zesde internationale congres voor christe lijke archaeologie, in 1962 te Ravenna gehouden, heeft Theodor Klauser, thans een der protagonisten in dit geschil,1 op zeer duide lijke wijze zijn inzichten samengevat; dat hij bewust hieraan een ietwat overdreven en uitdagende vorm heeft gegeven, kan deze duidelijkheid slechts ten goede komen. Het was zijn bedoeling de kwestie op de spits te drijven en hierdoor een discussie uit te lokken. Lucien de Bruyne, die ook al in geschrifte stelling had genomen tegen Klausers opvattingen,2 heeft dan ook meteen een repliek laten volgen.3 Zo is een situatie geschapen die zich uitstekend ertoe leent deze kwestie eens onder ogen te zien. Klauser gaat (overigens niet als eerste) na wat de vroeg-christe lijke schrijvers over beeldende kunst te zeggen hebben, en in het bijzonder over haar toepassing in de kerken. Hij citeert als oudste bron Tertullianus, die zoals in vele zaken ook hier een extreem standpunt inneemt: met volle kracht wordt het Tweede Gebod in herinnering gebracht; hij is wel bereid een kunstenaar in de kerk op te nemen, mits hij maar van beroep verandert. Dat een afwijzende houding algemeen en ook nog in de vierde eeuw gangbaar was, wordt betoogd door verwijzing naar uitspraken van Clemens Alex andrinus en het concilie van Elvira. Van Eusebius wordt een brief 1 Hij heeft zijn standpunt voornamelijk uitgewerkt in de reeks Studiën zur Entstehungs geschichte der christl. Kunst, Jahrb. f. Antike u. Christent. i, 1958 en volgende. 2 L. de Bruyne, Les ,,Lois" de Vart paléochrétien, Riv. Arch. Crist. 35, 1959, p. 105 sq. (speciaal p. 111 sq.); 39, 1963, p. 7 sq. 3 Die Ausserungen der alten Kirche zur Kunst, Atti del VI Congr. Internaz. di Archeo logia Crist., Ravenna 1962 (Studi di Ant. Crist. 26), Citta d. Vat., 1965, p. 223 sq.</page><page sequence="2">BEELDENDE KUNST IN DE CHRISTELIJKE KERK 21 aan de keizersdochter Constantia geciteerd, die duidelijk negatief is, en vergeleken wordt met de meer dan tolerante houding die de schrijver van de Vita Constantini blijkt aan te nemen - reden voor Klauser om zich bij hen aan te sluiten die de Vita aan Eusebius ont zeggen. Nog uit de tweede helft der vierde eeuw wordt Epiphanius van Salamis vermeld, die zich daadwerkelijk vijandig betoonde ten opzichte van met gewijde voorstellingen beschilderde kerkgordijnen, en met zijn optreden blijkbaar nog geen schandaal verwekte. Maar Klauser noteert, dat overigens in deze tijd kunstwerken in kerken algemeen aanvaard werden. Hij is dus van mening, dat de ommekeer omtrent het midden of in de tweede helft der vierde eeuw heeft plaats gehad. Maar hoe dan te handelen met de kunstwerken met christelijk karakter van vóór die tijd? Voor een deel meent Klauser deze moei lijkheid op te heffen door sommige van deze kunstwerken als niet christelijk te bestempelen. Voor andere werken (sarkofagen, graf schilderingen) blijft hij aarzelen: misschien zijn deze voor particu lieren gemaakte kunstwerken in strijd met de voorschriften, of anders zal men hun datering moeten herzien. Dat de „Goede Her der" in de kerk van Doura-Europos (vóór 256) een zwak punt in zijn redenering blijft, geeft hij toe. Tenslotte erkent hij wel reeds vanaf plm. 200 christelijke voorstellingen op gemmen, die weer tot de particuliere sfeer behoren, maar waaruit in de tweede helft der vier de eeuw de kerkelijke kunst zich zou hebben ontwikkeld. Deze korte samenvatting doet natuurlijk niet voldoende recht aan Klausers betoog, hoewel ook dit summier is en eerder een reeks suggesties genoemd moet worden dan een sluitend gemaakte en be hoorlijk gemotiveerde redenering. Maar de gegeven samenvatting is voldoende om een indruk te geven van de gang van Klausers gedachten. Bezien wij dit betoog, dan valt meteen op, dat het uitloopt op wat een tegenspraak schijnt te zijn tussen de schriftelijke en de monumentale bronnen. Volgens de eersten zou, naar Klausers rede nering, de kerk tot het midden der vierde eeuw geheel afwijzend hebben gestaan tegenover de beeldende kunst, althans in dienst van het Christendom. Anderzijds hebben wij vrij wat sarkofagen en katakombenschilderingen die vóór deze tijd gedateerd worden. Klauser geeft losweg enige oplossingen voor deze tegenspraak zonder verder hierop in te gaan.</page><page sequence="3">22 DR. J. H. JONGKEES Een van deze oplossingen is dus, dat een aantal gewoonlijk als christelijk geïnterpreteerde voorstellingen als niet-christelijk worden uitgelegd. Dit heeft hij in zijn Studiën met name gedaan voor vele voorstellingen van den Goeden Herder en van de orante. Dat deze beide typen van oorsprong niet-christelijk zijn, is natuurlijk alge meen bekend;1 evenzeer is het een erkend feit, dat zij tenslotte een belangrijke rol zijn gaan spelen in de christelijke iconografie. De vraag waarom het gaat is dus: in welke gevallen moeten wij deze voorstellingen als niet-christelijk, in welke gevallen als christelijk interpreteren ? Daar de voorstellingen dus zelf niet beslissend kun nen zijn, hangt de interpretatie af van de context waarin zij voor komen : worden zij gecombineerd met andere voorstellingen die een duidelijk christelijk karakter hebben, of bevinden zij zich op een plaats die een christelijk karakter heeft, dan is ook de betekenis van de orante of van den Herder niet twijfelachtig. Nu is het echter zo, dat deze beide typen vaak geïsoleerd of alleen in eikaars gezelschap voorkomen. Het is dus deze groep van sarkofagen en schilderingen waarover men het oneens kan zijn. Enerzijds kan men voorzichtig wezen en dergelijke monumenten, die dus niet een ondubbelzinnig christelijk karakter tonen, niet als christelijk aanvaarden, anderzijds dient men steeds te bedenken, dat de aard van het Christendom 2 en de moeilijke positie, die het in de eerste eeuwen innam, ertoe ge leid hebben, dat de Christenen zich bedekt uitdrukten en in symbolen spraken, die voor den goeden verstaander duidelijk waren, maar aan den buitenstaander geen houvast boden. Hier is natuurlijk ruimte voor verschil van interpretatie; wil men niet op dwaalsporen ge raken, dan zal men dit in het oog moeten houden, en vooral dienen af te gaan op de monumenten waar een dergelijke onzekerheid niet bestaat. - Overigens zal blijken, dat dit punt in de kwestie waarom het hier gaat, een ondergeschikte rol zal spelen. Dat deze opmerkingen ontoereikend zijn heeft Klauser dan ook zelf reeds ingezien. Daarom doet hij de suggestie, dat men de date ring van vele christelijke monumenten zal moeten herzien, en met name deze veel later zal dienen te stellen dan men pleegt te doen. Inderdaad heeft de neiging bestaan om christelijke monumenten vroeg te dateren. Dit komt ongetwijfeld door het emotionele mo 1 Wat een bepaald type van orante betreft heb ikzelf gewezen op herkomst uit de vierde eeuw v. Chr.: Journ. of Heil. Studies 68, 1949, p. 29. 2 In klassieke termen uitgedrukt was het Christendom immers een mysteriegodsdienst.</page><page sequence="4">BEELDENDE KUNST IN DE CHRISTELIJKE KERK 23 ment dat aan de „christelijke archaeologie" - doorgaans immers bedreven door theologen en kerkhistorici - eigen is: het is blijkbaar een algemeen menselijke eigenschap om de dingen, die men van hoge waarde acht, bewondert en vereert, ook een hoge ouderdom toe te schrijven. Hier komt bij, dat men vanuit de eeuwen waarin het Christendom zich duidelijk aan ons oog voordoet, in de tijd terug wil doordringen in vroeger eeuwen, zo mogelijk tot in de apostolische tijd, en dus juist zoekt naar de oudste gevallen. Deze gevoelens en neigingen hebben de onderzoekers ongetwijfeld wel eens parten gespeeld, en het is goed met een kritisch oog de vroege dateringen te bekijken. Dit heeft men dan ook van verschillende zijden gedaan, en Klauser herinnert in het begin van zijn Studiën er ook aan, dat vele vroege dateringen door verscheidene, hoofdzakelijk Duitse, archaeologen zijn herzien: over het algemeen is men ertoe gekomen de oudste christelijke monumenten te dateren in de eerste helft van de derde eeuw.1 Hiermee was Klauser blijkbaar tevreden toen hij zijn studies begon te publiceren. Nu echter geeft hij als een tweede mogelijkheid van oplossing van de moeilijkheden deze, dat men de dateringen nogmaals zal moeten herzien; dit wil zeggen, dat, om de monumen ten in overeenstemming te brengen met Klausers conclusies (want hierop zou het neerkomen), de oudste monumenten van de eerste helft der derde naar de tweede helft der vierde eeuw verschoven zouden moeten worden. Een verbijsterende suggestie! In deze ander halve eeuw heeft zich immers een ontwikkeling voltrokken die ge leid heeft van de op klassieke bodem voortgroeiende kunst van de keizertijd naar wat men de laat-antieke kunst noemt, die zich in geheel andere richting ontwikkelt en dan een goed deel van de weg naar de middeleeuwse kunst reeds heeft afgelegd. Dat Klauser met zulk een wonderlijke suggestie komt, verbaast te meer, waar hij in zijn betoog de zeer juiste, en eigenlijk vanzelfsprekende, opmerking maakt, dat de „christelijke archaeoloog" al deze dingen in de toe komst in groter verband moet zien, en wel in de eerste plaats in samenhang met de (niet-christelijke) archaeologie. Deze goede stel regel treedt hijzelf echter met voeten, wanneer hij, zonder acht te slaan op de ontwikkeling van de Romeinse kunst en hetgeen de des kundigen over de christelijke monumenten gezegd hebben, deze los 1 Klauser, Jahrb. Ant. Christ. i, 1958, p. 20 sq.</page><page sequence="5">24 DR. J. H. JONGKEES weg suggereert anderhalve eeuw jonger te maken dan hun jongste datering. Nu zou ik het voorgaande dienen te motiveren, maar het zou vechten tegen windmolens zijn om een gemotiveerde weerlegging te geven van een suggestie die zelf alle motivering mist; bovendien hebben de archaeologen, die Klauser in zijn Studiën citeert, hun dateringen van uitvoerige bewijsvoeringen voorzien; deze behoeven niet herhaald te worden. Het is duidelijk, dat de bewijslast geheel bij Klauser ligt; zou deze last te zwaar blijken (zoals men kan ver wachten), dan zouden zijn uitlatingen niet alleen niet verantwoord, maar ook onverantwoordelijk zijn. Intussen blijft van uitlatingen van gezaghebbende zijde, ook als zij onverantwoordelijk zouden blijken te zijn, altijd wel iets hangen. Daarom is het goed te wijzen op enkele monumenten waarvan de datering geheel vaststaat. In de discussie na Klausers referaat heeft De Bruyne reeds herin nerd aan de voorstelling van den Goeden Herder (en andere voor stellingen) in de christelijke kerk van Doura-Europos.1 Het staat vast, dat deze kerk in 256 verwoest werd; bovendien maakt de om geving het zeker, dat hier de figuur van den Goeden Herder een christelijke interpretatie heeft. Klauser heeft dan ook onmiddellijk toegegeven, dat dit de zwakste plek in zijn redenering was. Maar hij opperde een aantal mogelijkheden die dit geval tot een uitzondering zouden kunnen maken: Doura ligt zeer excentrisch, om zo te zeggen aan het eind van de wereld; het gaat om een huiskerk, waardoor het geval meer in de private sfeer zou worden gebracht; het kan om een in dit opzicht afwijkende secte gaan. Dit zijn kennelijk verlegenheids argumenten : ten opzichte van Palestina ligt Doura helemaal niet zo excentrisch; in de derde eeuw had men geen andere dan huiskerken ;2 en iedere keer, dat men een situatie aantreft die niet in de eigen op vattingen past, een afwijkende secte te postuleren, is niet anders dan feiten naar eigen hand zetten. Maar er zijn duidelijker gevallen. Zo vinden wij in Aquileia een dubbele kerk uit Constantijnse tijd. De vloeren van deze kerken waren (en zijn nog) bedekt met mozaieken die bewijsbaar uit de 1 C. Hopkins and P. C. V. Baur, The excavations at Duta-Europos, Preliminary Report of sth season, New Haven 1934, p. 238 sq. 2 De aanwezigheid van een baptisterium bewijst, dat het een werkelijke kerk voor een gemeente was, en niet een particuliere kapel.</page><page sequence="6">BEELDENDE KUNST IN DE CHRISTELIJKE KERK 25 stichtingstijd dateren. De mozaieken zijn weliswaar voltooid na de dood van bisschop Theodorus (uiterlijk 325) en wel, indien Kahler de portretten correct identificeert, op zijn laatst in het begin van 326, maar een oppervlakte van niet minder dan 1369 vierkante me ter mozaiek vergt zeer vele jaren werk, zodat het begin van het leggen van het mozaiek zeker vroeg onder Theodorus' episcopaat (zeg omtrent 315) heeft plaats gehad.1 Welnu, hier hebben wij in Italië, onder het oog van Constantijn de Grote, een met mozaiek versierd kerkenpaar van onbetwijfelde orthodoxie. In de mozaieken zijn vele voorstellingen van traditioneel, niet specifiek christelijk, karakter; er zijn verscheidene waaraan een christelijke interpretatie kan (en, gezien de plaats, ook moet) worden gegeven, en tenslotte zijn er die zonder een schijn van twijfel christelijk van aard zijn, zoals de historie van Jona en de inscripties, die o.a. christogrammen bevat ten. Van de wandschilderingen zijn sporen over, die een grote para dijsvoorstelling suggereren, maar deze schilderingen zijn later dan de mozaieken aangebracht. Nog meer in het hart van het Rijk komen wij, wanneer wij in de eveneens door Constantijn gebouwde St. Pieter te Rome van wand mozaieken horen, die blijkens de inscripties en de bij de vernieling gevonden munten uit Constantijnse tijd dateren.2 Het mozaiek van de triumphboog stelde Constantijn voor, die, met Petrus, de kerk aan den Salvator aanbood. Naast deze voorbeelden van officiële kerkelijke kunst kan het van minder belang schijnen, dat onder dezelfde St. Pieter een mauso leum is gevonden, dat van de Iulii, dat grotendeels met mozaiek was bekleed. Behalve een net van wijnranken vinden wij Sol (of Christus Helios), een visser, een Goeden Herder, en een scene uit het verhaal van Jona weergegeven; de christelijke interpretatie is dus zeer waar schijnlijk.3 Dit mausoleum moet van vóór ca. 320 dateren, toen men met de bouw van de St. Pieter begon. Hier zijn dus enkele ondubbelzinnige gevallen van voorstellingen van christelijk karakter ook in officiële kerken, en niet alleen aan de periferie van het Rijk. Het zou natuurlijk wel mogelijk zijn, dat deze kerkversieringen, die toch altijd een zekere weelde vertegenwoor 1 H. Kahler, Die Stiftermosaiken in der konstantinischen Südkirche von Aquileia (Mon. Artis Rom. 4), 1962. 2 Ned. Archief v. Kerkgesch. 43, 1959, p. 70 sq. 3 O. Perier, Die Mosaiken der Juliergruft im Vatikan, Freib. Schw., 1953.</page><page sequence="7">20 DR. J. H. JONGKEES digen, pas opkwamen toen de keizer zelf op royale schaal kerken ging bouwen, dus in de tijd van Constantijn. Maar dan is daar de kerk van Doura-Europos, die ditzelfde verschijnsel in bescheidener vorm reeds eerder vertoont, en bovendien is het feit van het bestaan van een officiële „christelijke kunst" vóór het midden van de vierde eeuw reeds voldoende om Klausers theorie te weerleggen. Tegelijkertijd weerleggen de genoemde gevallen de derde oplossing die Klauser oppert. Wanneer het niet zou gelukken om de sarkofagen en schilderingen van christelijk karakter alle na het midden der vierde eeuw te plaatsen, had Klauser immers nog een uitweg ge vonden door te suggereren, dat deze monumenten dan van private aard waren, en zich aan de controle van de officiële kerk zouden ont trokken hebben. Afgezien van de onwaarschijnlijkheid hiervan, kan men dus wijzen op de genoemde gevallen, waar het immers ook om officiële kerken ging. Men behoeft dus in het geheel niet diep te graven of een uitvoerig onderzoek in te stellen om tot het inzicht te geraken, dat de theorie van Klauser, dat de „christelijke kunst" pas in de tweede helft van de vierde eeuw opkwam, in alle opzichten in botsing komt met de monumenten zelf. Trouwens had ook reeds Klauser zelf zijn theorie een zwaardere slag toegebracht dan hij vermoedde, door te erkennen, dat al veel eerder (vanaf ca. 200) zegelstenen met christelijke voor stellingen gebruikt werden.1 Want waarom zou het Tweede Gebod voor zegelstenen zijn opgeheven, maar met volle kracht gelden voor andere werken van beeldende kunst? Dan zou van de principiële houding die Klauser zocht, niet veel sprake zijn geweest. De theorie van Klauser over de „christelijke kunst" was geheel gebaseerd op de geschreven bronnen. Nu deze theorie niet blijkt over een te komen met wat de monumenten van „christelijke kunst" zelf ons zeggen, zou men gevoegelijk deze theorie in haar geheel als on juist kunnen afwijzen. Maar dan blijven de aangevoerde schriftelijke getuigenissen nog over. Het zou veel te ver voeren om deze getuigenissen hier stuk voor stuk te behandelen,2 en het is ook niet nodig. Want de uitspraken van de schrijvers zijn persoonlijke uitlatingen van mannen, die (al 1 Zij worden, namelijk vermeld en aangeprezen door Clemens Alexandrinus. 2 Zij zijn verzameld door H. Koch, Die altchristl. Bilderfrage nach den literarischen Quellen (Forsch. z. Rel. u. Lit. des A. und N.T., N.F. 10), 1917, en W. Elliger, Die Stellung d. alten Kirche zu den Bildern in den etsten vier Jahrhunderten (diss. Halle; Stud. über christl. Denkmaler, N.F. 20), 1930. Hiernaar zij verder verwezen.</page><page sequence="8">BEELDENDE KUNST IN DE CHRISTELIJKE KERK 27 thans in hun geschriften) theoretisch werkzaam zijn en daardoor geneigd tot een meer principiële en extreme houding dan men in de dagelijkse praktijk zou aannemen. Hoewel deze schrijvers de houding van de kerk mede bepaald hebben, mag men deze niet zonder meer met hun individuele standpunten identificeren: tegenover de theo rieën en principes der kerkvaders heeft altijd de dagelijkse praktijk gestaan; beide hebben tezamen de houding van de kerk bepaald. Nu is het te verwachten dat, zodra een schrijver zijn gedachten over deze materie laat gaan en, in het studeervertrek gezeten, een juist standpunt tracht te vinden, onmiddellijk het Tweede Gebod oprijst, dat kategorisch alle figurale voorstellingen, niet alleen in de kerken, maar ook in private omgeving, verbiedt. Dat alle be schouwingen der schrijvers enigermate door dit Gebod beïnvloed moesten worden, zou voor de hand liggen. Ook dient aandacht geschonken te worden aan de opmerking van De Bruyne, dat de afkeuring der kerkvaders betrekking heeft, niet op het aanbrengen van figurale voorstellingen in kerken, maar op het gevaar van beeldenverering, dus het tweede lid van het Tweede Gebod. Inderdaad kan men in vele gevallen (bijv. Eusebius' brief aan Constantia) duidelijk de vrees voor idolatrie bespeuren. Het behoeft geen betoog, dat dit afwijzen van beeltenissen dan alleen betrekking heeft op de excessen waartoe de aanwezigheid van figu rale voorstellingen kon leiden. Als historische bron beter bruikbaar, namelijk minder individueel en subjectief van aard, zijn de uitspraken van concilies. Bovendien zijn deze uitspraken ook minder theoretisch van karakter: zij zijn ertoe bestemd om in de praktijk te worden toegepast; zij bepalen en formuleren zelf de houding van de kerk, waartoe de schrijvers alleen maar een bijdrage leverden. Welnu, wanneer wij de uitspraken van de concilies van de vierde eeuw nagaan,1 dan doen wij de verrassende ontdekking, dat zij (op één na) hierover zwijgen! Zou men Klauser willen volgen, dan zou zich in de vierde eeuw een strijd afgespeeld moeten hebben tussen de voor- en tegenstanders van het gebruik van figurale voorstellingen, die daarmee geëindigd zou zijn, dat de tegenstanders, die tot het midden van deze eeuw de toon aangaven, het veld moesten ruimen voor de voorstanders. Deze strijd, zou men verwachten, moet zich 1 Zij zijn gemakkelijk te bereiken in E. J. Jonkers, Acta et symbola conciliorum quae saec. quarto habita sunt (Textus minores 19), Leiden 1954.</page><page sequence="9">28 DR. J. H. JONGKEES toch in elk geval ook, en zelfs in de eerste plaats, in de concilies heb ben afgespeeld. Maar niets daarvan: op de concilies (op één na) heeft deze aangelegenheid in het geheel geen aandacht gekregen. Blijk baar heeft het standpunt van de kerk in de loop van de vierde eeuw geen noemenswaardige verandering ondergaan: wanneer, zoals Klauser erkent, in de tweede helft der eeuw de beeldende kunst in dienst van de kerk stond, dan moet dit ook gedurende de gehele eerste helft zo zijn geweest, en wie weet nog hoeveel eerder ? Het enige concilie waar wel over de beeldende kunst in de kerk is gehandeld, is dat van de Spaanse bisschoppen, te Elvira gehouden in 305 of daaromtrent. Canon XXXVI, getiteld: „Ne picturae in ecclesia fiant," luidt: „Placuit picturas in ecclesia esse non debere, ne quod colitur et adoratur in parietibus depingatur." Klauser be roept zich hierop, wanneer hij betoogt dat alle schilderingen uit de kerken geweerd werden; de Bruyne van zijn kant voert deze canon aan om aan te tonen, dat alleen de idolatrie veroordeeld wordt. Hier moet ik Klauser in het gelijk stellen, want de Bruyne's opvatting zou juist zijn, indien er gestaan had: ... „ne quod in parietibus pictum est colatur et adoretur." De gebruikte motivering doelt echter blijk baar op ontluistering van het heilige door de afbeelding hiervan in een wandschildering. Nu kan men opmerken, dat lang niet alle onderwerpen van „christelijke kunst" zo heilig zijn, dat het „colitur et adoratur" van toepassing is. De motivering heeft dus slechts op een deel van de gebruikelijke voorstellingen betrekking, maar het verbod is radikaal: alle schilderingen dienen geweerd te worden.1 Over het algemeen is dit Spaanse concilie streng in zijn opvattingen; deze gelden trou wens alleen voor Spanje. Bovendien blijft het verbod beperkt tot de kerken zelf: ook in Spanje wordt het niet toegepast op de begraaf plaatsen of de woningen. Ook hier is dus geen sprake van een prin cipiële toepassing van het Tweede Gebod. Het concilie van Elvira is een uitzondering. De strenge Spaanse vaders wensen de kerken vrij te houden van schilderingen, maar ook zij keren zich niet tegen de „christelijke kunst" als zodanig. In de overige Romeinse wereld bestonden deze scrupules blijkbaar niet: geen concilie heeft zich ook maar over dit onderwerp uitge sproken. Blijkbaar werd in de vierde eeuw algemeen de beeldende 1 Over sculpturen wordt niet gesproken, misschien omdat deze nog niet binnen de ge zichtskring der Spaanse bisschoppen waren gekomen.</page><page sequence="10">BEELDENDE KUNST IN DE CHRISTELIJKE KERK 29 kunst in dienst van het Christendom aanvaard, ook binnen de kerk gebouwen, en ook vóór het midden der eeuw. Het resultaat van onze beschouwing is wel teleurstellend. Van gezaghebbende zijde is een theorie verkondigd die bij even nadenken nergens blijkt steek te houden; men zou van iemand van Klausers statuur anders hebben verwacht. Intussen heeft zijn theorie althans deze verdienste gehad, dat zij weer eens de vraag heeft gesteld naar de oorsprong van de „christe lijke kunst" en de tijd waarin het begin ervan geplaatst moet worden. Wanneer wij deze vraag onder ogen zien, dan moeten wij ons eerst zeer in het kort rekenschap geven van de plaats die het Christendom in de Oudheid innam. Uitdrukkingen als „De Christenen en de antieke wereld," „Antike und Christentum" en dergelijke komt men vaak tegen - zij doen het dan ook heel goed als boektitel. Maar deze uitdrukkingen wekken de schijn als zouden „Oudheid" of „antieke beschaving," en „Chris tendom" gelijkwaardige of zelfs maar vergelijkbare grootheden zijn. Niets is minder waar. Historisch bezien is immers het Christendom in de eerste vier of vijf eeuwen van zijn bestaan een Romeinse gods dienst geweest, zoals er vele Romeinse godsdiensten waren. Voort gekomen uit het Hellenistische Palestina heeft het zich binnen een paar decennia over het grootste deel van de Romeinse wereld ver spreid. Dit was mogelijk, doordat het antieke polytheïsme van na ture extreem tolerant was: het Christendom, binnen het Romeinse rijk geboren, heeft zich als Romeinse godsdienst kunnen ontwikke len; de Christenen van die dagen waren Romeinse onderdanen of burgers. Een tegenstelling tussen Romeinen en Christenen aannemen is dus het scheppen van een historische onwerkelijkheid. Wel is het waar, dat de Christenen evenals de Joden een van nature intolerante godsdienst beleden, en zich dus niet konden hou den aan de „spelregels" van het polytheïsme: zij hebben zichzelf als het ware „buiten spel" geplaatst, en hiervan alle ellende onder vonden. Dit nam een eind toen het Christendom vanaf 312 van lijdende tot leidende godsdienst in het Romeinse rijk werd, en in 394 zelfs als enige Romeinse godsdienst alle andere kon wegvagen. Tegen de achtergrond van deze historische feiten lijkt het even dwaas om een tegenstelling te scheppen tussen „Christenen en Romeinen" als het zou zijn tussen „Hervormden en Nederlanders." Dat dit toch veelvuldig gebeurt, vindt zijn oorzaak vooreerst in het</page><page sequence="11">30 DR. J. H. JONGKEES feit, dat het Christendom voor de latere historie en voor de tegen woordige wereld een bijzondere betekenis heeft, en vervolgens ook dat de onderzoekers van deze materie vrijwel steeds theologen en kerkhistorici zijn, die door hun instelling en studie vanzelf ertoe geneigd zijn het Christendom in de Oudheid op zichzelf te beschou wen, d.w.z. losgemaakt uit de beschaving waarvan het nu eenmaal deel uitmaakte. Hetzelfde is dan natuurlijk ook het geval met de „christelijke kunst," die doorgaans op zichzelf en geïsoleerd bestudeerd wordt. Ik heb deze term steeds tussen aanhalingstekens geplaatst, want, hoe gemakkelijk en gebruikelijk hij ook is, het is, op de Oudheid toegepast, eigenlijk een dwaze term. Want wordt in de Romeinse keizertijd een kunst bepaald door de godsdienst die haar gebruikt? Moeten wij ook spreken van een Mithraskunst of een Jupiter-Doli chenuskunst ? Men zou met veel meer recht kunnen spreken van een Isiskunst, want in de Isiscultus van de keizertijd vinden wij inder daad een kunst toegepast, die bepaald onromeinse elementen bevat. Alleen, deze elementen zijn Egyptisch, en niet eigen aan de gods dienst, maar aan de beschaving waartoe ook deze godsdienst be hoorde. Bij Isis (en eveneens bij de andere Egyptische goden) vinden wij een samengaan van twee gelijkwaardige kunsten, de klassieke en de Egyptische, dat bij verdere ontwikkeling misschien tot het ontstaan van een werkelijk nieuwe kunst had kunnen leiden. Een dergelijke situatie doet zich echter bij het Christendom niet voor. Historisch bezien wordt het Christendom door twee wortels gevoed: het Jodendom en de Hellenistisch-Romeinse wereld. Welnu, de Joden, over het algemeen gehoorzaam aan het Tweede Gebod, hadden geen eigen figurale kunst. Er zijn in de loop der historie wel eens afwijkingen geweest,1 en in de diaspora hebben ook de Joden zich soms van de beeldende kunst bediend (synagoge van Doura Europos), maar bij gebrek aan een eigen kunst was dit steeds de Hellenistisch-Romeinse. Van hoe grote betekenis het ontbreken van een eigen kunsttraditie wel is, blijkt uit hetgeen door de Palestijnse Joden gedurende de keizertijd wordt gepresteerd: het komt nauwe lijks boven het primitieve uit.2 Het Christendom kon dus, wat de 1 Zegels en munten vertonen afbeeldingen van dieren, planten en voorwerpen (P. Romanoff, Jewish sytnbols on ancient Jewish coins, Philadelphia 1944), zelfs wordt een maal Jahweh afgebeeld: Jongkees, Bibl. Or. 6, 1949, p. 185. 2 Zie bijv. B. Kanael, Die Kunsi d. alten Synagoge, München 1961, en M. Avi-Yonahr Oriental art in Roman Palestine (Studi semitici 5), Roma 1961. Een uitzondering moet</page><page sequence="12">BEELDENDE KUNST IN DE CHRISTELIJKE KERK 31 beeldende kunst betreft, niet uit Joodse traditie putten, en als het al aan Joodse voorbeelden ontleende, dan kon dit niet anders dan in Hellenistisch-Romeinse vorm. De „christelijke kunst" kan dus alleen uit de Hellenistisch-Ro meinse zijn voortgekomen, de kunst die eigen was aan het steeds groeiende getal der Christenen, die onder de term „ecclesia ex gentibus" samengevat kunnen worden. Met andere woorden: het is eenvoudig de Hellenistisch-Romeinse kunst van de keizertijd, in dienst gesteld van het Christendom. Ook bij dit inzicht kan men vaak de opvatting verdedigd vinden, dat een eigen christelijke kunst zich dan later ontwikkeld heeft door de doordringing van de christelijke geest in de klassieke kunst. Dit zou zich uiten in de toenemende verwijdering van de klassieke prin cipes, in de vergeestelijking van de kunst en de groeiende abstractie die in de late keizertijd merkbaar zijn. Ik wil volstrekt niet ontken nen, dat een godsdienst op deze wijze een kunst kan vormen, of een bestaande kunst dusdanig kan vervormen, dat een geheel nieuwe kunst, met nieuwe principes, ontstaat; evenzo is het een feit, dat in laat-antieke tijd de kunst, en de beeldende kunst in de eerste plaats, een dergelijke omwenteling doormaakte1. Maar ik betwijfel of de toe nemende abstractie van de laat-antieke kunst aan de invloed van het Christendom is toe te schrijven. Deze neiging is immers in het eind van de derde eeuw reeds zeer duidelijk merkbaar, ook in de of ficiële keizerlijke kunst (Diocletianus, Constantius Chlorus), toen het Christendom nog geen officiële status had, of zelfs vervolgd werd; anderzijds is ten tijde van Julianus Apostata geen scherpe onder breking van deze kunstrichting waar te nemen: ongeacht richting of godsdienst wordt deze stijl toegepast. Het ziet er dus naar uit, dat deze ontwikkeling, die zich weliswaar grotendeels voltrok (maar niet ontstond) in een wereld waarin het Christendom de leidende gods dienst was, niet haar impuls aan deze godsdienst ontleende. Veeleer heeft zich deze ontwikkeling voltrokken onder invloed van de voort schrijdende barbarisering van bet Romeinse rijk en van het gehele complex van filosofieën en godsdiensten (veelal oosterse mysterie diensten), die hand in hand hiermede in toenemende mate ingang vonden. Hoewel deze kunst dus in dienst werd gesteld van de christe gemaakt worden voor de louter decoratieve, niet-figuratieve, kunst, waarin wel een tradi tie bestond; maar in de ,,christelijke kunst" gaat het juist om figurale voorstellingen. 1 Zie bijv. C. C. van Essen, De kunst van het oude Rome, Den Haag 1954, p. 85 sq.</page><page sequence="13">32 DR. J. H. JONGKEES lijke kerk, kan niet gezegd worden, dat zij ook specifiek christelijk van aard was. Dat het Christendom zich is gaan bedienen van de beeldende kunst is natuurlijk toe te schrijven aan de antieke traditie, waartoe deze kunst ook behoorde. Immers waren al de Christenen, die waren voortgekomen uit het heidendom (dus samen te vatten onder de term „ecclesia ex gentibus"), gewend om temidden van beelden en schilderingen te leven en hierin een belangrijke mogelijkheid van expressie te vinden: voor hen was het de natuurlijkste zaak ter wereld de kunst ook in dienst te stellen van het Christendom, dit dus in scherpe tegenstelling tot de tradities die in de „ecclesia ex circumcisione" voortleefden. Dat de Christenen uit het heidendom tenslotte de houding van de kerk ten opzichte van de beeldende kunst hebben bepaald, is gevolg van het feit, dat de kerk als deel van de Romeinse beschaving is groot geworden, en van de steeds toenemende numerieke meerderheid van de „ecclesia ex gentibus.' Hiertegenover stonden ook remmende factoren. De eerste is na tuurlijk, dat het andere lid der kerk, de „ecclesia ex circumcisione," een kunsttraditie niet kende. Maar de recrutering van Christenen uit het Jodendom kon slechts beperkte omvang hebben, terwijl daarentegen de „ecclesia ex gentibus" bijna ongelimiteerd kon groeien, en dus de andere ecclesia gemakkelijk overvleugelde. Maar niet alleen door gekerstende Joden werkte het Tweede Gebod, doch ook direct, doordat de Mosaïsche wet evenzeer voor de Christenen behoorde te gelden. Evenwel vinden wij, ook bij de schrijvers, zelden het Tweede Gebod aangehaald: wanneer er al van veroordeling sprake is, staat het Gebod misschien nog ver op de achtergrond, maar de motivering is doorgaans een andere, of een van beperkter strekking: de schrijvers willen scherp afstand nemen van de andere godsdiensten, waar men de goden in de vorm van beelden vereert, terwijl de Christenen Gods beeld alleen in zichzelf dragen. Een andere remmende factor is van materiële aard: voor het doen maken van kunstwerken is een zekere welstand noodzakelijk, voor sculpturen een hogere dan voor schilderingen. Nu was de gemiddelde welstand van de Christenen niet groot, en de schenkingen van ge fortuneerde leden der kerk zullen eer aan liefdadigheid of aan kerk gebouwen zijn ten goede gekomen dan aan werken van beeldende kunst, die immers een zekere luxe vertegenwoordigen.</page><page sequence="14">BEELDENDE KUNST IN DE CHRISTELIJKE KERK 33 Tenslotte zijn de vervolgingen waaraan de Christenen van tijd tot tijd blootstonden, ook een rem geweest: niet-verwijderbare kunst werken konden bij gevaar de Christenen verraden, en anders in elk geval aan vernieling blootstaan. Deze vier factoren hebben zeker een remmende invloed gehad op de ontwikkeling van de „christelijke kunst," maar wij weten, dat zij haar niet hebben kunnen beletten. De eerste factor verloor snel aan betekenis, en ten tijde van Constantijn vervielen de laatste beide: toen ontwikkelde zich de „christelijke kunst" op grootscheepse wij ze; het Tweede Gebod heeft blijkbaar in de praktijk nauwelijks een rol gespeeld. Zeer duidelijk komt hier uit, hoe sterk de klassieke traditie ook in de christelijke kerk voortleefde.1 Het is niet zo eenvoudig vast te stellen in welke tijd zich deze „christelijke kunst," ondanks de remmende factoren, toch ontwik keld heeft. Wanneer wij de bewaard gebleven monumenten raad plegen, dan vinden wij, juist voor de vroegste hiervan, verschillende dateringen opgegeven - wij hebben dit al opgemerkt. Maar lang zamerhand heeft het inzicht veld gewonnen, dat hun datering be trekkelijk laat gesteld moet worden. Zo staat het nu wel vast, dat de christelijke katakomben pas omstreeks het midden van de tweede eeuw beginnen.2 Maar hiermede is nog niet de datering van de schil deringen gegeven, want deze kunnen altijd later zijn aangebracht. Hun datum moet dus vrijwel steeds stijlkritisch worden vastgesteld, en hier treedt de moeilijkheid op, dat wij voor deze tijd over niet al te veel vergelijkingsmateriaal beschikken dat een goede datering toelaat. Niettemin is een redelijke chronologie opgebouwd, die laat zien, dat de eerste schilderingen in de katakomben uit omstreeks 220 dateren.3 Uit dezelfde periode, nl. tussen 232 en 256 (of kort vóór 232?), dateren de schilderingen in het kerkje van Doura-Europos aan de Euphraat. Met de gebeeldhouwde sarkofagen staan wij op vaster grond. 1 Het is in dit verband opmerkelijk, dat op de sarkofagen herhaaldelijk God in mense lijke gedaante wordt afgebeeld, zelfs de drie personen van de Triniteit als drie baardige mannen (J. Wilpert, Sarcofagi crist. II, p. 226, pl. 96): de Romeinen konden het niet laten ook den christelijken God anthropomorph weer te geven! Maar deze voorstellingen ver schijnen hier niet als objecten van verering, doch als illustratie van het Scheppingsverhaal. Hierin ligt blijkbaar het essentiële onderscheid. 2 Voor de dateringen, zie de litteratuur opgegeven door Klauser, Jahrb. Ant. Christ. 1, 1 1:958, p. 20 sq.; voor de katakomben o.a. P. Testini, Archeologia cristiana I (1959), p. 81 en voorgaande, p. 92 sq. 3 M. Borda, La pittura romana (Milaan 1958), p. 309 sq., 120 sq. Ned. Arch. v. Kerkgeschiedenis 48</page><page sequence="15">34 DR. J. H. JONGKEES want hier zijn de vergelijkingsobjecten talrijker en is een zekerder chronologie mogelijk. De oudste sarkofagen, die van de Via Salaria en in S. Maria Antiqua (de laatste ondubbelzinnig christelijk) zijn reeds lang geleden door Rodenwaldt, Gerkee.a. tegen het midden van de derde eeuw geplaatst. Dat de sarkofagen wat later komen dan de schilderingen is begrijpelijk: zij zijn kostbaarder en lenen zich niet zozeer tot experimenten. Wij kunnen dus constateren, dat gedurende het grootste deel van de derde eeuw een „christelijke kunst" bestond, toegepast in de katakomben en andere begraafplaatsen. Nu zou men kunnen op merken (zoals Klauser ook inderdaad heeft opgemerkt), dat de toe passing van deze kunst dan een privaat karakter had en wellicht niet in overeenstemming was met het standpunt van de kerk zelf. Maar juist in deze zelfde jaren, omstreeks 230, grijpen in vele katakomben veranderingen plaats,1 die erop wijzen, dat een ander beheer zijn intrede heeft gedaan: in plaats van het private beheer door de ver schillende familiae treedt nu een eenheidsbeheer van een groter or gaan, dat zich de belangen van alle Christenen zonder onderscheid aantrok; dit kan niets anders dan de kerk zelf zijn geweest.2 Is dit juist, dan moeten wij constateren, dat het gebruik van de beeldende kunst in de christelijke begraafplaatsen juist door de kerk zelf werd geïntroduceerd en gestimuleerd. Men kan zich niet voorstellen, dat de schilders en beeldhouwers die voor dit doel en in deze omgeving werkten, dan geen Christenen geweest zouden zijn. Er zal nog heel wat studie voor nodig wezen om de datering van de katakombenschilderingen vast te leggen en hun ontwikkeling in bijzonderheden te kunnen volgen. Maar in grote lijnen kan men ook thans wel enig inzicht hierin verkrijgen. Wat dan opvalt is, dat wij hier deze kunst niet zien geboren worden en tastend zich zien ont wikkelen, maar dat meteen een uitgebreid repertoire aan vaste typen bestaat. Is deze indruk juist, dan wil dit zeggen, dat met de oudste schilderingen in de katakomben de christelijke iconografie haar eerste groei reeds achter de rug had. Waar en hoe deze eerste groei dan heeft plaats gehad, blijft een punt waarnaar men alleen maar kan gissen; ik zou het liefst denken aan boekillustratie, in de eerste plaats dus de illustratie van het Oude en Nieuwe Testament. 1 P. Styger, Die röm. Katakomben (1933), p. 129 sq. 2 Aldus F. De Visscher, Le droit des tombeaux romatns (Milaan 1963), p. 261 sq., speciaal P- 275.</page><page sequence="16">BEELDENDE KUNST IN DE CHRISTELIJKE KERK 35 Dit lijkt een vermetele theorie, want, ofschoon de boekillustratie in de Oudheid veel meer verbreid was dan men tot voor kort aan nam,1 schijnt een geïllustreerde bijbel niet in overeenstemming met de soberheid - gewilde en gedwongen soberheid - die de oude kerk betrachtte. Maar er zijn enkele tekenen die toch in deze richting wijzen. Allereerst heeft de bestudering van de nog altijd spaarzame resten en sporen van de antieke boekillustratie tot de conclusie geleid, dat de Christenen in de Oudheid ter illustratie zowel van de Bijbel als van andere geschriften evenzo uit de klassieke traditie putten als zij dat deden bij het beeldhouwen der sarkofagen en het beschilderen der muren. De schepping van den mens bijvoorbeeld werd in de boeken op dezelfde wijze als op de sarkofagen voorgesteld met voorstellin gen, ontleend aan de mythe van Prometheus.2 In dit en dergelijke voorbeelden zien wij dus een relatie tussen de Bijbelillustraties en de andere takken van „christelijke kunst"; de vraag hoe deze relatie dan wel precies moet zijn geweest, kan echter moeiüjk worden be antwoord. Een andere vingerwijzing vinden wij, wanneer wij vergelijken de Oud-Testamentische schilderingen, zoals deze bijvoorbeeld in groten getale aangetroffen zijn in de nieuwe katakombe aan de Via Latina te Rome, met die in de synagoge van Doura-Europos. De eerstgenoemden dateren uit de eerste helft van de vierde eeuw, toen de laatsten (tussen 244 en 256) al bijna een eeuw onder het zand bedolven lagen. Ook de afstand tussen Rome en Doura maakt weder zijdse beïnvloeding onmogelijk. Er zijn slechts vier onderwerpen gemeen aan de twee reeksen schilderingen. Twee ervan (doortocht door de Rode Zee; het vinden van Moses door de dochter van Pha rao) tonen punten van verschil evengoed als punten van overeen komst. Maar twee andere: de zegening van zijn kleinkinderen door Jacob, en de droom van Jacob in Bethel,3 stemmen zozeer met el kaar overeen, dat zij gemeenschappelijke voorbeelden gehad moeten hebben; deze kunnen nauwelijks iets anders geweest zijn dan Bijbel illustraties. Dergelijke opmerkingen kan men ook maken bij verge 1 E. Bethe, Buch u. Bild itn Altertum (1945); K. Weitzmann, Illustrations in roll and codex (1947); dez., Ancient book illumination (1959). 2 Weitzmann, Anc. book illumination, p. 133. 3 Zie de afbeeldingen in A. Fernia, Le pitture della nuova catacomba di Via Latina (1960), en C. H. Kraeling, The excavations at Dura-Europos, Final report VIII, 1: The synagogue (New Haven 1956).</page><page sequence="17">36 DR. J. H. JONGKEES lijking van de schilderingen in de kerk van Doura met de Nieuw Testamentische scènes te Rome. Dat achter het een en ander verluchte Bijbelhandschriften gezocht moeten worden, is al meer malen vermoed.1 Maar wanneer wij terecht aannemen, dat de „christelijke kunst" is ontstaan in de Bijbelillustratie, brengen wij meteen de datum van dit ontstaan verder terug, in elk geval in de tweede, wellicht zelfs tot in de eerste eeuw. Uit het midden van deze eeuw zouden wij zelfs nog een gegeven hebben, dat helaas even onzeker is als het wellicht kostbaar zou zijn. Ik doel op de uitlating die Paulus in Gal. 3, i terloops doet, wanneer hij (volgens de Nederlandse ver talingen, oud en nieuw) zegt, dat de Galaten onder hun ogen voor geschilderd hebben gekregen de gekruisigde Christus: oï&lt;; xotx' ó&lt;p&amp;aAjj.oü&lt;; 'lY)troij(; Xpicrröt; 7tpoeypa(pr] èaTaojptofiivcx;. Wanneer men deze woorden aldus opvat, moet men inderdaad wel denken aan een afbeelding van de Kruisiging. Maar de terughoudendheid waarmee men (althans te Rome) scènes uit de Passie weergeeft, en het feit, dat de oudste Kruisigingen die wij kennen (op de deuren van S. Sabina te Rome en een ivoor in het Brits Museum) beide pas een vier eeuwen later voorkomen, doet ons toch wel aarzelen om in deze tekst te lezen wat de vertalingen ons geven. Is de juiste vertaling niet eenvoudig: „aan wie in het aangezicht de gekruisigde Christus verkondigd is" ? Met dat al blijkt het niet mogelijk het eerste begin van de „christe lijke kunst" aan te wijzen. Veel studie en hopelijk enige gelukkige vondsten zullen nodig zijn om deze kwestie enigermate op te hel deren. Wel kunnen wij nu zeggen, dat wij de „christelijke kunst" met vertrouwen kunnen terug vervolgen tot omstreeks het jaar 200; wat hiervóór geweest mag zijn, verliest zich thans nog in het duister. Maar hoe zijn dan de schriftelijke uitlatingen te rijmen met deze feitelijke stand van zaken? De geschreven bronnen waren immers voor Klauser de grond om het begin van de „christelijke kunst" pas omstreeks 350 of later te plaatsen. Keren wij dus, ter afronding van ons betoog, nog kort tot dit uitgangspunt terug. Wat bij de individuele christelijke schrijvers opvalt is, dat hun betoog uitgaat van de tegenstelling tussen de heidenen die hun goden in beelden vereren, en de Christenen die zich van God geen 1 Borda, Pittura rom., p. 327 sq.; H. L. Hempel, Zum Problem der Anfange der A. T. Illustration, Zeitschr. f. A. T. Wissensch. 69, 1957, p. 103-131.</page><page sequence="18">BEELDENDE KUNST IN DE CHRISTELIJKE KERK 37 zichtbaar beeld maken; het eerste standpunt wordt fel veroordeeld. Irenaeus, Clemens van Alexandrië, Tatianus, Origenes, Methodius, Minucius Felix, Lactantius en anderen hameren telkens op dit aam beeld: zij keren zich dus scherp, niet tegen de kunst, maar tegen de beeldenverering. Justinus voegt hierbij een veroordeling van de teugelloosheid van de kunstenaars; alleen Tertullianus gaat verder door het Tweede Gebod in volle omvang in het geding te brengen. Afgezien van laatstgenoemde kan ik bij de schrijvers geen uitlating aantreffen die zich inderdaad tegen kunst of kunstwerken in dienst van de christelijke kerk richten. Historisch van veel groter waarde zijn echter de officiële voor schriften; dit zijn immers collectieve uitspraken en gericht op de praktijk. Afgezien van het concilie van Elvira zijn er blijkbaar nog vijf dergelijke uitspraken.1 Of deze bronnen nu in de derde of de vier de eeuw gedateerd moeten worden, is voor ons van generlei belang. Wat aan deze uitspraken meteen opvalt is, dat zij zich niet richten tegen de kunst, maar tegen den kunstenaar, bovendien alleen nog in bijzondere omstandigheden, zoals: „omnis artifex noverit sibi nullo modo licere idolum vel aliquam figuram idololatricam effingere, sive sit aurifaber sive argentarius sive pictor sive alius generis artifex" (Can. Hippolyti). Deze uitspraken verbieden den (christelijken) kunstenaar dus alleen maar om heidense godenbeelden te maken, meer niet. Iets uitvoeriger is de pseudo-Clementijnse kerkorde, die van de kerk een reeks van onwaardigen uitsluit: hoeren, bordeelhouders, dronkaards, makers van godenbeelden, schilders, toneelspelers, enz. In de Romeinse keizertijd was over het algemeen de kunstenaar zeer weinig in tel, hoe hoog men ook de kunst zelf aansloeg - een dis crepantie in waardering die wij zelf uit de laatste eeuwen zeer goed kennen: dat kunstenaars in één adem met allerlei gespuis genoemd worden is daarom niet zo wonderlijk; maar dit sluit absoluut niet een overeenkomstige waardering van de kunst of de kunstwerken in. Overigens wordt hier gezegd: t) diïoiMmoióc, f) £coypa&lt;po&lt;;; als wij bij dit laatste woord ook mogen denken aan schilders van heidense goden, dan hebben wij hier eenvoudig een geval als tevoren.2 1 Verzameld door E. von Dobschütz, Christusbilder (Texte u. Unters. z. altchristl. Lit. 18), 1899, Belege p. 100 sq.; korter in Koch, Altchristl. Bilderfrage, p. 12. 2 H. Achelis, Das Christentum i.d. etsten drei Jahrh. (1912), II, p. 85/6, drukte het al juist uit: „Alle Gewerbe, die mit dem Götzendienst in Verbindung standen, waren in der Gemeinde verpönt."</page><page sequence="19">38 DR. J. H. JONGKEES Kortom, wij vinden nergens, behalve bij den rigoristischen Ter tullianus en de Spaanse concilievaders van Elvira, een veroordeling van de beeldende kunst, al of niet in dienst van de christelijke kerk, alleen een felle bestrijding van de verering van beelden en veroor deling van de makers van heidense godenbeelden. Het stilzwijgen van de concilies over de beeldende kunst bewijst, dat de kerk deze als vanzelfsprekend aanvaardde, en de stimulering van de beeldende kunst in haar dienst bewijst, dat deze Romeinse kerk op haar eigen wijze de klassieke traditie zo krachtig voortzette, dat zij het Tweede Gebod ervoor vergat.1 Nachrift van de Redactie. Prof. Dr. J. H. Jongkees, hoogleraar in de archaeologie te Utrecht, is 4 maart 1967 op 53-jarige leeftijd overleden. De Redactie stelt het op prijs, dat zij dit artikel, dat hij in 1966 schreef voor het Neder lands Archief voor Kerkgeschiedenis, thans nog kan publiceren. Reeds eerder verleende hij medewerking aan ons tijdschrift door een studie over de stichting van de oude St. Pieter te Rome (dl. XLIII, afl. 2, 1959). 1 Zie p. 33 n. 1.</page></plain_text>