<plain_text><page sequence="1">ציפי קויפמן השכינה המתחפשת — פרק בתאולוגיה בעש"טנית מבוא המשל הוא אמצעי פרשני ורטורי נפוץ בספרות חז"ל.' משלים רבים מתארים את הקב"ה כמלך ואת בני האדם או את עם ישראל כנתיניו.2 במשלים אחרים מגולמים יחסי האל ועמו בדמות יחסי אב ובן, בעל ואשה וכדומה. על פי רוב ממוקם האל במשל בתפקיד הגבוה ביותר בהיררכיה. הוא המלך, האב, הבעל והשופט, בעל הסמכות והכח ביחס לנתינים, הבנים, האשה ובעלי הדין בהתאמה. לעתים נדירות מציגים חז"ל את האל בחילוף תפקידים מפתיע, כאשר הוא ממוקם בתפקיד שוויוני או אף נחות ביחס לדמויות האחרות במשל. משה הלברטל זיהה את מטבע הלשון 'אלמלא מקרא כתוב אי אפשר לאמרו'3 כמתייחס לרוב לדרשות בהן מוצג הקב"ה כממלא תפקיד בלתי צפוי. לדוגמה, האשה שמשה 'איש האלוהים' הוא בעלה, הגולה המצפה לגאולה וכדומה. במסגרת תאולוגיה אנתרופומורפית שמעניקה דימויים מאנישים לאל, טוען הלברטל, משמשת נוסחת 'אלמלא מקרא כתוב' כנוסחת חסות לאמירות תאולוגיות נועזות. אמירות אלו מעשירות ופותחות את התמונה האנתרופומורפית לעבר מרחבים שקודם לכן היו על גבול או מעבר לגבול תורת האלוהות החז"לית. באופן זה משבש הדרשן את יחסי הסמכות של האדם והאל ומציע במקומם יחסים אינטימיים מסוגים שונים, ואף קורא אותם לתוך פסוקי המקרא שאותם הוא דורש ושעל גביהם הוא ממשיל את משליו. חקר החסידות מתמקד בדרך כלל בשורשי המחשבה החסידית בספרות הקבלית ראו, לדוגמה, דוד שטרן, המשל במדרש: סיפורת ופרשנות בספרות חז"ל, תרגם יוסף עמנואל, תל אביב תשנ"ה; דניאל בויארין, מדרש תנאים: אינטרטקסטואליות וקריאת מכילתא, תרגם דוד לוביש, ירושלים תשע"א, עמי 184-133. לסיכום קצר בנוגע לגישות שונות בחקר המשל ראו איריס בראון (הויזמן), 'שלושה גלגולים של משל החומות', מחקרי ירושלים בספרות עברית, בג (תשס"ט), עמי 132-99. ראו דברי שטרן: "המשל למלך הוא צורת הסיפור החשובה ביותר בספרות חז"ל" (שם, עמי 14). משה הלברטל, 'אלמלא מקרא כתוב אי אפשר לאמרו', תרביץ, סח א (תשנ"ט), עמי 59-39. דעת 78 תשע"ה</page><page sequence="2">152 ציפי קויפמן ובספרות המוסר והדרוש שקדמה לה,4 אך אין ספק שמדרשי חז"ל הם אחד ממקורות ההשראה והיצירתיות של השיח החסידי, בין אם כמשאב ישיר ובין אם בתיווך הפרשנות המאוחרת לחז"ל לגווניה. המשל משחק תפקיד מרכזי במסורת החסידית. לעתים הוא משובץ בתוך דרשה ולעתים נוכח במסורת סיפורית. אחד המשלים הבסיסיים בהגות ובשיח החסידי הוא משל המחיצות/החומות המיוחס לבעש"ט והמסופר בוריאציות שונות משמו בכתבי תלמידיו ותלמידי תלמידיו. במשל זה מתפקד הקב"ה כמלך האב, אשר נתיניו שואפים להגיע אליו, אך רק נתין אחד, 'בנו ידידו',5 צולח את המסע דרך החומות והשערים, ובהיותו אצל המלך נחשפת לעיניו תמונת אחיזת העיניים. משל המחיצות זכה בחקר החסידות לדיון נרחב.6 לעומת זאת, משל נוסף המובא על ידי ר' יעקב יוסף מפולנאה משם הבעש"ט זכה לתשומת לב מועטה ביותר במחקר. במשל זה מתוארים יחסי הקב"ה וכנסת ישראל במסגרת מטפורה של יחסים זוגיים ולא של יחסי שלטון ו/או הורות. דומני כי עיון ממוקד במשל יראה כי יש בו השלמה למשל המחיצות, וכי למעשה יש למקם אותו בלב ההגות החסידית, או לפחות בלב ההגות המיוחסת לבעש"ט. כפי שאראה בהמשך, ראוי לייחס גם למשל זה את האמרה 'אלמלא מקרא כתוב אי אפשר לאמרו' — ואולי זו הסיבה לכך שאכן מיעטו לאמרו, ושהוא זכה לפחות וריאציות בספרות החסידית.7 להלן אקרא במשל תוך שימוש בכלים ספרותיים ובתוכנות מחקר המשל החז"לי על מנת לעמוד על עומק משמעויותיו. א. המשל המשל מתאר סוחר אשר נענה להצעה של עכו"ם לפתות את אשתו הצנועה. על אף כשלון הפיתוי מצליח המפתה להטעות את הסוחר ולהביאו לחשוד באשתו שהיא בגדה בו, לשלח אותה מביתם ולהתעלל בה. טרם נעשה נסיון לנתח את הסיפור בצורה שיטתית הן כשלעצמו הן בצירוף הנמשל, ללמוד מכך על תפיסתו של הבעש"ט כפי שמביא אותה ר' ראו, לדוגמה, מנדל פייקאד, בימי צמיחת החסידות: מגמות רעיוניות בספרי דרוש ומוסר, ירושלים תשנ''ח: משה אידל, החסידות בין אקסטזה למאגיה, תרגם עזן ידין, ירושלים ותל אביב תשס"א: ועוד רבים. ר' יעקב יוסף מפולנאה, בן פורת יוסף, ברוקלין תשנ"ה, פרשת מקץ, עמי שלט-שמ. ראו, למשל, יוסף וייס, 'ראשית צמיחתה של הדרך החסידית', ציון, טז(תשי"א), עמי 99-97 : גרשם שלום, "'דבקות" או "התקשרות אינטימית עם אלקים" בראשית החסידות (הלכה ומעשה)', דברים בגו: פרקי מורשה ותחיה, קיבץ והביא לדפוס אברהם שפירא, תל אביב תשל"ו, עמי 348-345: ;Moshe Idel, 'The Parable of the Son of the King and the Imaginary Walls in Early Hasidism חביבה פדיה ואפרים מאיר (עורכים), יהדות: סוגיות, קטעים, פנים, זהויות: ספר רבקה, באר שבע תשס"ז, עמי 116-87 ; ;Moshe Idel, Ben: Sonship and Jewish Mysticism, London; New York 2007,539-543 Jerusalem: נתנאל לדרברג, סוד הדעת: דמותו הרוחנית והנהגתו החברתית של רבי ישראל בעל שם טוב, ירושלים תשס"ז, עמי 36-27 : ציפי קויפמן, בכל דרכיך דעהו: תפיסת האלוהות והעבודה בגשמיות בראשית החסידות, רמת גן תשס"ט, עמי 112-102: בראון, לעיל הערה 1 : רון מרגולין, הדת הפנימית: פנומנולוגיה של חיי הדת הפנימיים והשתקפותם במקורות היהדות, ירושלים תשע"ב, עמי 361-360, 416-414. המשל חוזר במספר נוסחים אצל ר' יצחק מקומרנא. ראו הערה 14 להלן.</page><page sequence="3">השכינה המתחפשת — פרק בתאולוגיה בעש''טנית 153 יעקב יוסף, ולבחון את הקשר בינו ובין דברים אחרים משמו של הבעש"ט. המשל מובא בספר תולדות יעקב יוסף ובעקבותיו מיד הנמשל. להלן מועמד הנמשל בטור מקביל למשל לצורך בהירות ההקבלה והניתוח. 1) שמעתי ממורי משל לסוחר אחד והנמשל מובן בכל עניני עה"ז מימות שהיה בים והיה סוער הים והולך למאוד החורבן עד ביאת משיחנו בבא"ס [כי עד סכנת מיתה אז הסוחר עמד בתפילה מורי עשה עליות נשמה וראה איך מיכאל שינצל בזכות אשתו הצנועה והיה שם אפוטרופסא רבה דישראל המליץ עבור עכו"ם עובד ע"ז ותמה על הסוחר ישראל שכל חוב שלהם הוא הכל זכות כי שהתפלל עבור זכות אשתו. והשיבו כל שעושין פסלנות ושאר דברי חוב הכל שבאמת ראוי להפליג בשבחה ואמר זה כדי שיוכל לעשות שידוך עם ת"ח או עכו"ם אני אלך ואפתנה ואיזה אות אתה לעשות צדקה וכיוצא בזה הכל מוכרחים מבקש ממנה והשיב שיש לה טבעת א' וכו']. ואשה צנועה היא השכינה בסוד חשוב על ידה ואם יביאנו אזי ידע וכר אשת חיל עטרת בעלה ונתקנא הס"ם והסכימו על איזה קנס שיתן כל אחד ואמר עכשיו שיש להם בהמ"ק וקרבנות סחורתו לזה שכנגדו שינוצח. אבל אם תרצה לנסותן תחריב הבית המקדש ואני אפתנה כביכול וכר. 2) והלך אצלה לפתותה ולא יוכל וע"י השפחה גנב הטבעת הם סוד גורל להתקרב אצלה כלל וחזר ובא אליה כמה ב' השעירים א' לה' ואחד לעזאזל וע"י פעמים באומרו שיש לה סוד מבעלה ולא החטא עלה בשמאל וכר. השגיחה עליו עד ששכר את שפחתה לגנוב ממנה הטבעת זה בכמה תחבולות שעשה ועלתה בידו ובא עם טבעת זה הסימן לבעלה ולקח הסחורה ממנו ובא בספינה ריקנית אל ביתו. 3) ובשמעה האשה מביאת בעלה אז ונחרב הבית וכמו שכתב הרמב"ן וכו'. קשטה א"ע ויצאה לקראתו בדברי ריצוי ואהבה שהיה ביניהם מאז וקדם וכל זה לא נכנס באזניו והיתה תמה עליו ולא ידעה על מה ולמה זז מחיבתה ואהבתה ובא עמה לביתה ולבו בל עמה. 4) וסיבב הדבר עד ששלחה מעל פניו ושלחה בספינה וכביכול הש"י שינה א"ע בספינה על הים בלי מנהיג רק הבעל בתוך שם קדוש סא"ל וכוי. כסות ולשון שינה כאילו הוא מלח א' ממנהיגי ספינה לבדו והלכה בספינה כמה ימים בלי מאכל ומשתה והתחננה מזה</page><page sequence="4">154 ציפי קויפמן המלח שיתן לה מעט אוכל להשיב נפשה ואמר אם תנשק אותי אזי אתן לך וכך עשתה בהכרח ואח"ב תבעה לתשמיש וכר. 5) ויהי היום באה הספינה לחוף הים וזרקה הספינה וקפצה ליבשה וביקשה אוכל ומצאה ב' אילנות א' שהאוכל ממנו נעשה מצורע וב' האוכל ממנו נתרפא מצרעתו ולקחה זה בתרמילה עד שבאה לבית המלך בדמות איש והוצרך שם לרפואה זו והיא עשתה רפואה ונתנו לה הון רב. 6) וחזרה לביתה ומצאה לבעלה וזה סוד הוידוי תרעומות השכינה אליו והתרעמה עליו מה שעשה לה ושילחה ית' איך שהוכרחה וכר ואח"כ הוברר מביתה בספינה עם מלח א' מכוער עבור הדבר ששקר ענה בה. גודל צער אכילה וכר והבעל שמח בלבו על גודל תרעומותה וצניעותה וחקר הבעל וימצא הדבר ששקר ענה בה העכו"ם שגנב טבעתה ונתברר הדבר. 7) ואז עשה בו שפטים וכוי. ואז זבח לה' בבצרה וכר. ודפח"ח.8 המשל הוא וריאציה אחת מני רבות של סיפור-עם שסופר בגרסה כזו או אחרת בתרבויות שונות ובתקופות שונות. הוא מופיע, לדוגמה, בסיפורי דקמדון לבוקצ'יו,9 טקסט איטלקי בן המאה הארבע-עשרה. הבעש"ט, מן הסתם, שמע את הסיפור בסביבתו הקרובה וניכס אותו לצרכיו כמשל הצופן תוכן עמוק יותר. יוסף דן מתייחס לסיפור זה במסגרת דיון מקיף בסיפורת החסידית. דן קובע: "ספק אם אמנם המעשה המתואר משל הוא",10 ומפרט: המשל והנמשל אינם מתאימים באופן מלא ועל כן צירוף הנמשל לסיפור אינו נובע מעצם הסיפור, ובוודאי שהסיפור לא נוצר על מנת להפיק ממנו את הלקח הדתי המובא בדברי ר' יעקב יוסף. התהליך המתרחש בפירוש הנמשל, על פי דן, הוא תהליך של אלגוריזציה, כלומר, הפיכת סיפור מעשה לבעל משמעות נסתרת על ידי פרשנות המוציאה את פרטיו מפשוטם וכופה עליהם פירוש שאינו קשור כלל לסיפור המקורי.11 8 ר' יעקב יוסף מפולנאה, תולדות יעקב יוסף, ירושלים תשל"ג, ב, פרשת דברים, עמי תריד. 9 ראו ג'ובאני בוקאצ'ו, דקמרון: ספר עשרת הימים, תרגמו עמנואל אולסוונגר ומנחם הרטום, תל אביב 1965, כרך א, היום השני הסיפור התשיעי, עמי 184-173. 10 יוסף דן, הסיפור החסידי, ירושלים תשל"ה, עמי 42. 11 שם, עמי 45-44.</page><page sequence="5">השכינה המתחפשת — פרק בתאולוגיה בעש"טנית 155 חיזוק לכך מוצא דן בעובדה שמדובר באחד מסיפורי העם הידועים והאוניברסליים ביותר. מדוע אם כן השתמש הבעש"ט בסיפור זה, "סיפור עגבים וזימה, שאין לו דבר עם היהדות ועם שום דת אחרת, סיפור ליצנות וגסות"12 לצרכיו? מסקנתו של יוסף דן היא כי הבעש"ט סיפר את הסיפור למרות תכנו ולא בשל תכנו. זאת על שום הנחת היסוד הגורפת, אותה מייחס דן לבעש"ט ולחסידות בכלל, כי כל סיפור באשר הוא — צופן בחובו את המיתוס הלוריאני. מדבריו של דן ניכר בבירור הקושי שהסיפור מעורר לדעתו, כאשר "הסיפור כפה את ר' יעקב יוסף להביא, בצורה חריפה במיוחד, רעיון שהוא עצמו קשה מאוד, הרעיון שהקב"ה מתחפש לשטן".13 ברצוני להציע גישה אחרת, לפיה הבעש"ט בחר לכתחילה בסיפור זה, ולא כמי שכפאו שד, כשם שבחר בסיפורים נוספים מתוך שלל סיפורי העם שריחפו בחלל התרבותי סביבו, דוקא משום שבאמצעות סיפור-משל זה יכול היה לבטא תכנים קשים ומורכבים, ש'אלמלא מקרא כתוב' אי אפשר היה לאמרם.14 להלן אראה כי לא זו בלבד שאין צורך למצוא עבור הסיפור הצדקות עקרוניות, אלא שניתן לקרוא בו כבטקסט מרכזי לתפיסת הבעש"ט. משל זה, להבנתי, מתכתב עם משל המחיצות המפורסם משם הבעש"ט ומרחיב את משמעויותיו. מכיוון שככל סיפור עממי סופר ודאי גם סיפור זה במגוון גרסאות, והבעש"ט בחר לספר אותו באופן מסוים (או שמא, ר' יעקב יוסף בחר לכתבו משמו באופן מסוים),15 ראוי לעיין תחילה במשל כשלעצמו ורק לאחר מכן לבחון את הנמשל המיוחס לו ולדון בזיקות שבין המשל והנמשל. ב. המשל — עיון התמונה הראשונה נפתחת בים סוער. תמונת הסערה מרמזת על העתיד להתחולל: הסיפור כולו מיטלטל בין ים ליבשה, בין אמת לשקר, בין גילוי וכיסוי, כל כולו סערות ודרמות המקיפות את משולש הדמויות: הסוחר, העכו"ם והאשה. על רקע הסערה שבים אנו מתוודעים לבית השליו הממתין לסוחר ביבשה, ובו 'אשתו שם, עמי 45. שם. הסיפור נזכר גם אצל גדליה נגאל, נשים בסיפורת החסידית, ירושלים תשס"ה, עמי 41-40. נגאל מתמקד במסר החברתי של הסיפור, שהוא רואה בו גישה חיובית לאשה שמתגברת על פיתויים ונשארת נאמנה. "מעיקרו [של הסיפור] ניתן ללמוד על האשה האידאלית בעיני הממשל החסידי, שהוא במקרה זה הבעש"ט". למרות שהנמשל מוציא את הסיפור החסידי מידי פשוטו, נגאל לא מתייחס להיבט המטפורי של האשה כייצוג של השכינה. גם מנדל פייאקז מזכיר את הסיפור אך לא דן בו. ראו מנדל פייקאד, חסידות ברסלב: פרקים בחיי מחוללה, בכתביה ובספיחיה, ירושלים תשנ"ו, עמי 105-104. פייקאז' מפנה שם בהערת שוליים מס' 45 בעמי 104 לנוסחים שונים של הסיפור. בעיקר היה משל זה חביב על ר' יצחק אייזיק ספרין מקומרנא שהציע לו פרשנות אלגורית רחבה. בתוך כתיבת הדברים ראיתי כי גם הרב שג"ר וגם ברוך כהנא, כל אחד בדרכו ועל פי שיטתו, הציעו ביאור למשל בעש"טני זה. דבריהם עתידים לראות אור בספר בעריכת רועי הורן. וראו ,'Moshe Rosman, 'Hebrew Sources on the Baal Shem Τον: Usability vs. Reliability 153-169 .Jewish History 27 (2013), pp. רוסמן דן במובאות משמו של הבעש"ט בספריו של ר' יעקב יוסף ובשאלת ה'מהימנות לעומת השימושיות' שלהן, שם, עמי 166-163.</page><page sequence="6">156 ציפי קויפמן הצנועה' ש'ראוי להפליג בשבחה'. כלומר, בנקודת הפתיחה של הסיפור מתקיימים יחסי זוגיות טובה בין הסוחר ואשתו, לפחות מנקודת מבטו. הסוחר מבקש שינצל בזכות אשתו. במובלע — הסיפור אינו מתייחס לכך — מתברר שהספינה אכן ניצלת, אולי בזכות האשה, אך כאן מתחילה ההתדרדרות שתלווה את הסיפור לכל אורכו. העכו"ם ששומע לתמיהתו על צניעותה של האשה בטוח בקיומו של סדק בחומת השלווה והיציבות הזוגית, והוא מציע לבחון אותו. הבעל נענה ומתפתה להצעת הפיתוי של העכו"ם. מדוע מסכים הסוחר שהעכו"ם יפתה את אשתו? לכאורה, הוא בטוח בה ובנאמנותה, אך מרגע שעולה הספק נסדקת ודאותו. בה בעת שהעכו"ם מערער את הודאות ומציע לבחון את נאמנותה של האשה, מוטלת הנאמנות בספק והסוחר חייב לכאורה לקיים את המבחן ולהעמיד את האשה בנסיון. קנאותו העתידית כבר מרומזת בתמונה הראשונה של הסיפור: על אף הצהרתו כלפי חוץ, החשד מקנן אי שם בפנימיות נפשו — זהו זרע הפורענות שיטופח על ידי העכו"ם ויפרח בהמשך העלילה. ואולי מציב המספר כערך גם את העמידה בנסיון. זוגיות טובה חייבת לעמוד במבחן, וקירבה שלמה חייבת לעבור דרך ריחוק. בתמונה השנייה מנסה העכו"ם לפתות את האשה אך 'לא יוכל להתקרב אצלה כלל'. מתברר שאין בנמצא כל סדק. אך העכו"ם הנחוש מוצא את הפרצה בדמותה של השפחה המתפתה לשתף עמו פעולה תמורת תשלום. הפיתוי אמנם נכשל, אך מי שהתחזה לשליח הבעל כשבא אל האשה, מתחזה למפתה מצליח כשהוא שב אל הגבר. הטבעת שמתגלגלת לידי העכו"ם מייצגת את הזוגיות, מעידה על כך שכביכול יש לו קידושין עם האשה שלא עמדה בנסיון. כתוצאה מכך, שב הסוחר בספינה ריקנית אל ביתו. תמונת הספינה הריקנית היא גם מטונימיה לביתו הריק. בתמונה השלישית שב הבעל לביתו. האשה יוצאת לקראת בעלה כמימים ימימה, אך הוא 'זז מחיבתה'. הוא לא שואל מאומה ולא אומר מאומה וממילא לא מתבררת תחבולת העכו"ם. בתמונה הרביעית מעניש הבעל את אשתו. הוא מגרש אותה אך למעשה 'מתגרש' ביחד איתה. שוב היא נתונה במצב של פיתוי על ידי גבר זר, אך הפעם מדובר בבעלה ששינה את כסותו ולשונו, ובשונה מהמקרה הראשון, הפעם היא אנוסה בסופו של דבר להתמסר לאותו מלח כביכול, שכן היא שבויה בידיו, בהיותה משולחת מביתה 'בספינה על הים בלי מנהיג'. התמונות השנייה והרביעית מקבילות זו לזו בהיפוך. לאחר שהמפתה מגיע בתמונה השנייה מחופש לשליח בעלה ומיטיבה, ושב אל בעלה מחופש למי שבגד עם אשתו, בתמונה הרביעית מתחפש הבעל למלח זר. שני המצבים הם כעין בגידה: בראשון מתחפש הזר למי שיש לו טבעת, כלומר למי שזכה ליחסים זוגיים עם האשה, ובעיני הבעל נראים הדברים כבגידה. בשני מתחפש בן הזוג האמיתי לזר, ובעיני האשה נראים הדברים כבגידה (אמנם מאונס). בתמונה החמישית בורחת האשה לחוף ודואגת לעצמה. היא מוצאת את מקור החולי ומקור הריפוי סמוכים זה לזה. ('ולקחה זה בתרמילה' — לקחה את שני האילנות או רק את המרפא? האם בחצר בית המלך זקוקים לשני האילנות או אך לריפוי?). היא מגיעה לבית המלך ומתחפשת לגבר, ובדמות זו היא מסייעת בריפוי וזוכה להון רב. בניגוד לבעלה שחזר מהים הסוער בספינה ריקנית, שבה האשה ברכוש גדול. דומה כי גם</page><page sequence="7">השכינה המתחפשת — פרק בתאולוגיה בעש"טנית 157 בנקודה זו מתפקד הרכוש כמטונימיה לה עצמה, להתפתחותה ולחוויותיה: היא עמדה בנסיון, "זרקה ... קפצה ... ביקשה ... מצאה ... לקחה ... עשתה רפואה" וזכתה בהון. בתמונה השישית, כאשר האשה חוזרת לביתה, בניגוד לבעל שחזר שותק 'ולבו בל עמה', היא מתרעמת על בעלה ששילחה וגרם לה סבל וייסורים. תרעומת זו היא העדות לתומתה, והיא מערערת את אמונו של הבעל בטבעת שהראה לו העכו"ם. הוא חוקר את מה שהיה בתחילה 'ונתברר הדבר'. כלומר, בסופו של הסיפור נודעת לסוחר האמת לאמיתה והוא פועל בהתאם לכך. האשה, לעומת זאת, נותרת בחוסר ידיעה עד סוף הסיפור הן בהשוואה לסוחר הן בהשוואה לשומעי הסיפור. בתמונה השביעית והאחרונה יוצא הצדק לאור, והבעל מעניש את העכו"ם. הסיום מעורר תמיהה מסוימת. ניתן היה לצפות לפנייה של הסוחר לאשתו, או לאמירה כלשהי של המספר בנוגע למצב היחסים ביניהם עתה, משעמדו במבחן. האם העפילה הזוגיות למקום טוב יותר? או שמא העמדתה במבחן חוללה משבר שאינו ניתן לריפוי? הסוף נשאר פתוח. יייתכן כי יש ללמוד מכך שבמוקד הסיפור מצויים למעשה יחסי הבעל והעכו"ם שבהם הסיפור פותח וסוגר. האשה ניכרת בפעילותה ובעצמאותה לאורך כל הסיפור למעט בתמונת הפתיחה בה היא נזכרת כמושא אך לא נוכחת כנושא, ובתמונת הסיום שממנה היא נעדרת. על פי הנמשל, מתייחם סיפור זה, המתאר יחסים זוגיים מורכבים, למסכת יחסיהם של קוב"ה ושכינתיה, שהיא גם מסכת יחסיהם של האל ועמו. לפני שנפנה אל הנמשל ונבחן אותו לפרטיו, נעמוד על אפיון משולש הדמויות בעלילת המשל, שתסייע בהבנת משולש הדמויות שבנמשל. ב.1. הסוחר בנקודת המוצא נתון הסוחר בסכנה. לכאורה מדובר בנקודת פתיחה ניטרלית מבחינה ערכית, אך ניתן לזהות כבר בתמונה זו ביקורת סמויה כלפי הסוחר. הים סוער 'עד סכנת מיתה', והסוחר מבקש להינצל בזכות אשתו. במובלע ניתן ללמוד מכך על מצב זכויותיו העגום של הסוחר עצמו. ראשית, מעצם העובדה שחייו נתונים בסכנה, ושנית, מתוך כך שהוא אינו פונה אל זכויותיו שלו. ביקורת נוספת שעולה מהתמונה הראשונה, שאף היא אינה מפורשת אך לא ניתן להתעלם ממנה, נעוצה בהסכמת הסוחר להצעת הפיתוי, המתפקדת בפני עצמה כהתפתות הראשונה בעלילה. התפתותו הקלה של הסוחר להטיל ספק בנאמנותה של אשתו מודגשת לאור סצינת הספינה בהמשך המשל: בהפלגה השנייה נכפית האשה בעל כרחה להיענות למלח הזר כביכול, ואילו בהפלגה הראשונה בוחר הסוחר מרצונו לשתף פעולה עם הצעת העכו"ם הזר. מכאן ואילך הולך מצבו של הסוחר ומתדרדר. הוא שב בספינה ריקנית לביתו — כאמור, תיאור מטונימי לאבדון שהביא על עצמו ועל יחסיו עם אשתו. הוא לא שואל את האשה מאומה ונוצר בלבו את טענותיו השגויות, ומשלח אותה בספינה על לא עוול בכפה. בתמונת הספינה השנייה נחשף הסוחר כבעל חשדן וקנאי המעניש את אשתו באמצעות התעללות פיזית ונפשית.16 חשיפת הטעות והשקר אינה מיזמתו, והיא מתרחשת כתוצאה מהדיאלוגיות והכנות של 16 ניתן היה להציע כי השילוח בספינה אף הוא בגדר בחינה ולא רק בגדר עונש, אלא שפירוש זה פחות מסתבר שכן השינוי חל רק כאשר מתרעמת האשה על סבלה בספינה. כביכול לא ראה הסוחר את</page><page sequence="8">158 ציפי קויפמן האשה. ההתוודעות המתחוללת בסוף המשל מובילה את הבעל לעשות שפטים בעכו"ם, אך לא לפייס את אשתו או לחשוף בפניה את השקרים שהניעו את העלילה. בסיכומו של דבר, הבעל מאופיין בעיקר באמצעות פעולותיו אשר מקדמות את היחסים הזוגיים במורד המדרון, באמצעות חשדנותו ושתיקותיו במקומות שבהם ניתן היה לברר ולישר את ההדורים, ובאמצעות פעולותיו האלימות במקומות שאין להם הצדקה. גם הסיום הטוב כביכול אין בו תיקון מלא. כל המשברים בין בני הזוג היו משברים לכאורה, אך סך כל הפרטים לא מתכנס לסיום חגיגי של היחלצות מהמצב המשברי, לפחות לא באופן מפורש. ב.2. האשה לעומת הסוחר המאופין אך ורק באמצעות מעשיו, זוכה האשה גם לאיפיון ישיר כ'צנועה' וככזו ש'ראוי להפליג בשבחה'. אך עיקר אפיונה עולה אף הוא מתוך מעשיה. היא פעילה, מתנגדת לעכו"ם המפתה ('ולא השגיחה') ולעומת זאת מתקרבת באופן אקטיבי לבעלה ('קשטה א"ע ויצאה לקראתו בדברי ריצוי ואהבה'), פועלת למען השרדותה על הספינה ('והתחננה מזה המלח שיתן לה מעט אוכל') ונכפית לדבר עבירה לכאורה ('עשתה בהכרח'), בורחת מהספינה בהזדמנות הראשונה, פועלת למען עצמה ובתוך כך גם 'עשתה רפואה' בבית המלך. כאמור, ההון הרב לו היא זוכה בבית המלך הוא מטונימיה לתהליך ההתמלאות החיובית של אישיותה במהלך הסיפור, המקביל במהופך לתהליך התרוקנותו של בעלה, הסוחר. האשה מאופינת לאורך הסיפור כולו לא רק כצדיקה אלא גם כתמימה. היא יודעת פחות מכולם. היא אינה יודעת לא על ההתערבות והפיתוי, לא על גניבת הטבעת וההשתלשלות מכאן ואילך, ולא מי המלח שהיה עמה בספינה. היא מתרעמת רק על מה שידוע לה: על השילוח בספינה. והסיפור מסתיים כאשר היא עדיין לא יודעת את שאירע. הבעל 'שמח בלבו' אך לא משתף אותה במה שנודע לו ובהשלכותיה של הידיעה הזו. כלומר, במבט מקרוב, מאופינות דמויותיהם של הסוחר ואשתו כניגוד קיצוני. הגבר הוא שליט אכזר נטול הצדקה ממשית, ואילו האשה צדיקה תמימה שפועלת כמיטב יכלתה במגבלות אי הידיעה שהיא נחלתה עד סוף הסיפור. ככל שמתקדם הסיפור הופך הסוחר — שהיה בתמונה הראשונה ספק מסוים בנוגע לזכויותיו — בעל חובות רבים. לעומת זאת, האשה — שהיתה לכתחילה צנועה וראויה לשבח — צוברת זכויות נוספות. לניגוד זה תהיה משמעות רבה בעת הדיון בנמשל, אלא שגם קיומו במשל ראוי לתשומת לב מרובה. במסגרת שלל הדימויים המגדריים המצויים בתרבות בכלל, ובתרבות היהודית בפרט, לא רבות העלילות המעמידות דימוי חיובי מתפתח של האשה לעומת דימוי שלילי מתפתח של הגבר. בקריאה מגדרית של הסיפור אפשר לזהות, מצד אחד, אשה צנועה, נאמנה, חזקה, פעילה וביקורתית. מצד שני, עומדת אשה זו מול מערכת גברית שהקשרים בתוכה הם נקודת המוצא ונקודת הסיום. הסיפור פותח במאבק גברי בשליטה באשה, ויש בו לכאורה נצחון של דמות אחת, העכו"ם, ומסתיים בהיפוך ונצחון של הדמות הסבל הנפשי שהביא עליה ואשר התרחש לנגד עיניו כששיחק את תפקיד המלח, ורק כאשר שמע את עדותה מפיה בנוגע להתרחשויות בספינה יכול היה להאמין לה שהיא אכן צנועה.</page><page sequence="9">השכינה המתחפשת — פרק בתאולוגיה בעש"טנית 159 האחרת, הסוחר, ששולט הן באשה לבדה הן בסוחר המפתה. במובן מסוים, האשה, עם כל מרכזיותה בסיפור, נותרת דמות שולית. יתר על כן, בתמונה בה היא פעילה ודומיננטית ביותר, היא נדרשת להתלבש בדמות איש בכדי להצליח. ב.3. העכו"ם אך ישנו גורם נוסף, העכו"ם המפתה. כאשר בוחנים את דמותו מתברר כי ביחס אליו הסוחר יכול להחשב כצדיק. העכו"ם כלל אינו מבין מהן זכויות, אינו מכיר באפשרות קיומה של אשה צנועה, והוא "תמה על הסוחר שהתפלל עבור זכות אשתו". גם כאשר מסביר לו הסוחר כי האשה ראויה לשבח, הוא מטיל ספק בכך ומציע "אני אלך ואפתנה". גם כאשר הפיתוי לא צולח, הוא מעמיד פנים כאילו עלה בידו לפתותה ומביא ראיה שקרית. העכו"ם הוא כולו מצד הרע. הוא לא מאמין בקיומן של זכויות, וכאשר הוא בוחן ומגלה אפשרות שישנן ושלא כל חשד מתברר כנכון, הוא מייצר את הרוע שקיווה למצוא. על רקע הרוע הטהור שמייצג העכו"ם מתעדנת דמות הסוחר שלפחות בשלב מסוים פעל בשגגה ולא מתוך זדון. כעת מתברר כי במסגרת משולש הדמויות קיים ניגוד מהותי בין הרע בטהרתו המיוצג על ידי העכו"ם ובין הטוב בטהרתו המיוצג על ידי האשה. הרע הטהור, העכו"ם, מתחפש כדי להרע, להטעות ולהחריב. הטוב הטהור, האשה, מתחפשת כדי לרפא, לתקן. הסוחר המצוי בתווך הוא גם יוזם אך גם כלי משחק, והתחפשותו שמטרתה להרע ולגרום סבל מתבססת על טעות. ההתחפשות, שהיא מוטיב מרכזי בסיפור, מוסיפה כמה וכמה דמויות משנה שקריות: השליח אל האשה, המלח בספינה, האיש המרפא — כל אחת מהן בעלת תפקיד מסוים בעלילה כפי שהיא נראית לעין, ובעלת תפקיד אחר בעלילה שתחת התחפושת, שם מתברר כי מדובר באחת הדמויות הראשיות בכסות אחרת. ג. 'והנמשל מובן' הנמשל, המובא אף הוא מפי הבעל שם טוב,17 מצומצם ומינימלי ומותיר פערים רבים שיש להשלים. ראשית קובע הבעש"ט כי מהלך העלילה זהה עם מהלך ההיסטוריה של עם ישראל ואולי של העולם כולו 'מימות החורבן עד ביאת משיחנו'. כלומר, לפנינו צופן שבכוחו להציע פשר להיבט מרכזי של הקיום היהודי. הזוג אשר העלילה פורטת את יחסיו ומשבריו הוא הזוג המאכלס משלים רבים, החל בדברי הנביאים, דרך התלמוד והמדרשים, וכלה בספרות המיסטית לדורותיה: האשה היא כנסת ישראל והאיש הוא הקב"ה, וברובד הסמלי המתווסף בספרות המיסטית האשה היא 'השכינה... אשת חיל עטרת בעלה', והבעל הוא היסוד הזכרי באלוהות. העכו"ם, הגיבור השלישי בסיפורנו, הוא סמאל — השטן, אשר קנאתו היא המחוללת את העלילה כאשר הוא מעורר את קנאת הבעל. ההתרחשות מזכירה את נסיונו של איוב: השטן מפתה את הקב"ה להעמיד את אוהביו בנסיון ולבחון את עוצמת נאמנותם. 17 ר' יעקב יוסף מפולנאה מציין בציטוטיו היכן מסתיימים הדברים משם הבעש"ט, וכאן הוא כותב 'ודפח"ח' [=ורברי פי חכם חן], ביטוי המשמש כעין סוף ציטוט, לאחר הנמשל. וראו בעניין זה שוב הסתייגויותיו של רוסמן, לעיל הערה 15.</page><page sequence="10">160 ציפי קויפמן במשל מציע העכו"ם 'אני אלך ואפתנה', וכתוצאה ממעלליו הוא מצליח להחריב את ביתם. בנמשל יש עמימות מסוימת: מצד אחד, סמאל מציע שיחריב את הבית ואז 'ואני אפתנה'. מצד שני, לאור ההמשך, משמע שהפיתוי מתקיים כשהבית (=בית המקדש) עדיין על מכונו, ושהחורבן הוא תוצאתו. ייתכן שמקור העמימות או הכפילות הוא ברצון ללמד זכות על ישראל לאורך כל ההיסטוריה, כלומר, לטעון שחורבן הבית אינו תוצאה של חטאים כי אם של מעללי השטן, וכן שחטאי ישראל בגלות וריחוקם מהקב"ה אף הם תוצר של מעשיו הזדוניים. השטן הוא המפתה הן קודם החורבן הן לאחריו. אפשרות נוספת היא להבין את 'ואני אפתנה כביכול' כמוסב על הפיתוי כביכול שמתרחש לאחר חורבן הבית, כאשר הקב"ה מלובש בסמאל, בחלק התואם את גירוש האשה בספינה עם בעלה המחופש למלח. גם בנוגע לגניבת הטבעת אין הלימה בין המשל לנמשל. גניבת הטבעת שבמשל נעשית בעורמה שלא על דעת האשה, אשר מצידה אין לה ולעכו"ם כל קשר. בנמשל מדובר בשעירי יום הכיפורים, כפי שמבין זאת הרמב"ן8' וכפי שמופיע בהרחבה בזוהר: במקביל לשעיר שהוא קרבן לה' נשלח שעיר לעזאזל המדברה. שעיר זה הוא קרבן — בציווי האל — לכוחות הרע, לסטרא אחרא, כעין שוחד שמטרתו להשקיט כוחות אלו." כלומר, למעשה, התיאור המתבקש במשל צריך להיות שהאשה העניקה מרצונה את הטבעת לעכו"ם, כדי שהלה יניח לה לנפשה ויאפשר לה לשמר את הקשר הבלעדי עם בעלה הסוחר. אלא שמצד המשל הקשר בלעדי באופן מוחלט, האשה כלל לא מאפשרת להתקרב אליה, ואם לא נתעקש להאשים אותה בכך שלא השגיחה כראוי על שפחתה, אין כל דרך לטעון לקשר כלשהו בינה ובין העכו"ם. בנמשל, לעומת זאת, מתואר מצב של יחסים קבועים בין השכינה ובין סמאל, בהסכמת הקב"ה ואף בציוויו. גם במצב השלם ביותר של זוגיות בין ישראל לאביהם שבשמים מתקיים ערוץ קשר מקביל אף אם מוגבל בינם ובין השטן. ולא זו בלבד אלא שבנמשל מדובר בחטא שגרם לכך שהגורל 'עלה בשמאל', משמע, שהקשר עם סמאל התחזק באופן שהופר האיזון ביחסים שבין השלושה. עליית הגורל בשמאל אינה בעייתית מנקודת מבט מקראית, וגם במשנה היא זוכה ליחס ניטרלי.20 בגמרא, לעומת זאת, נתפסת עליית הגורל בשמאל כסימן להתגברות כח השמאל, כוחו של סמאל. ארבעים שנה ראו רמב"ן על התורה, ויקרא טז ח. השוחד לסטרא אחרא נוכח בזוהר גם בהקשרים נוספים. לדוגמה, ביחס לקרבנות בכלל ולא רק לשעירי יום הכיפורים. תשבי קובע כי ככלל, "פרשת היחסים בין הקרבנות לבין סטרא אחרא היא רובה ככולה חידושו של בעל הזוהר"(ישעיה תשבי, משנת הזוהר, ירושלים תשכ"א, ב, עמי רו). על פי הזוהר, בהקמת המשכן אמנם הוכנע הס"א והורחק מתחום הקדושה, אבל בשל חטא העגל נועד לו חלק בעבודת הקרבנות. חלקים שונים מקרבנות שונים ניתנים, לדעתו, לס"א, לצד החלקים של הקב"ה, הכהנים והבעלים, ולעתים אף מדובר בכך שכל הבשר הוא לס"א וכוונת הלב בלבד לה'. לצד זאת יש קרבנות שמיועדים רק לס"א, כמו שעיר לעזאזל. השעיר לעזאזל מתואר במאמרים רבים בעקבות מדרש פרקי דרבי אליעזר, פרק מו, כשוחד לסמאל (שם, ב, עמי רדו). בנוסף, כאשר עוונות ישראל גוברים או כשההקרבה פסולה, מופקרים הקרבנות לס"א. זו משמעות התיאור התלמודי(יומא כא ע"ב) של עשן הקרבן שלא עלה ישר וראיית דמות כלב על גבי המזבח. גם מצוות נוספות כגון עגלה ערופה, מים אחרונים ועוד, מוסברות בזוהר בהקשר של מתן שוחד לסטרא אחרא (תשבי, שם, א, עמי רפח-רצב, שמב). ויקרא טז ז-י; יומא פ"ד משנה א.</page><page sequence="11">השכינה המתחפשת — פרק בתאולוגיה בעש"טנית 161 קודם החורבן עלה הגורל בשמאל, על פי הגמרא ביומא לט ע"ב,21 ובנמשל נקשר עניין זה באופן מובהק בחטא. תסריט זה מתואר בזוהר כך: מצוה זו, שהכהן הגדול יעבוד עבודת היום ההוא כמו שצריך וישלח שעיר לעזאזל. סוד זה, כמו שנתבאר, כדי [שסטרא אחרא] יפרוש מהעם הקדוש ולא יתבע עוונותיהם לפני המלך ולא יקטרג עליהם, שהרי אין לו תוקף ושלטון אלא כשמתגבר הרוגז מלמעלה. ובאותו דורון הוא נהפך אחר-כך לאפוטרופוס עליהם, ועל כן הוא נדחה מלפני המלך.22 הקרבן — הדורון — הטבעת שמיועדת לכתחילה להרחיק את הסטרא אחרא, עלולה באחת לגרום לו להפוך לאפוטרופוס, למקורב, לבן זוג מאונס. במשל, אם כן, אין לאשה כל אשמה או אחריות ביחס ללקיחת הטבעת. בנמשל הופכת לקיחת הטבעת לסוג של נתינה מרצון שיש בה התפתחות מקשר מוגבל (נתינת השעיר) לקשר מפותח יותר (עליית הגורל בשמאל). יוצא כי אם במשל מוטלת כל האשמה על העכו"ם, הרי שבנמשל היא מתחלקת בעיקר בין בני הזוג: הקב"ה אשם משום שהוא שציווה לכתחילה להקריב קרבן לעזאזל, כלומר הוא שהעניק לסמאל טבעת. ישראל אשמים משום שהיה חטא מסוים שגרם להפרת האיזון ולעליית כוחו של סמאל. הטבעת, שהיא לכאורה רק ייצוג לזוגיות שלא קיימת בפועל, הפכה ממסמן למסומן. הזיקה לכאורה לסמאל באמצעות השוחד, שהוא עצמו ייצוג לקשר שלא קיים באופן מהותי, הפכה מייצוג למציאות. יוצא כי הנמשל מלהטט עם כמה אפשרויות בו זמנית. מצד אחד, הוא שם בפי סמאל את ההצעה להחריב את הבית כראשית הנסיון הקודמת לפיתוי. לפי זה יוצא שאין לישראל כל אשמה בחורבן והוא כולו פרי התפתותו של האל להאזין לשטן. מצד שני, הוא מתאר תהליך שקדם לחורבן שראשיתו בקשר עם סמאל שמקורו בציווי אלוהי, והמשכו בהגברת הקשר שמקורו בחטא. במבט ראשון ניתן לומר כי כיוון שהמשל מבוסס על סיפור-עם ידוע, אין לדקדק בפערים הנפערים בין המשל לנמשל ולייחס להם משמעויות נסתרות. אך דומני כי ראוי לגשת לטקסט בתשומת לב מירבית. טענתי היא כי דוקא משום שר' יעקב יוסף מפולנאה מציע משם הבעש"ט נמשל מפורש לחלקים מן המשל, חלקם תואמים את המשל וחלקם לא, וביחס לחלקים אחרים מן המשל הוא שותק, הוא מזמין את המאזין או הקורא לשים לב למשחק הגלוי והסמוי. כפי שטען שטרן בנוגע למשלי חז"ל: "יש בידי מחבר המשל לסבך במכוון את פעולת הפירוש של ציבור שומעיו, כמו גם את המסר של המשל עצמו, על-ידי החדרתן של אי התאמות למרחב שבין גוף המשל לבין הנמשל, ועל-ידי המשנה, כאמור, מתארת מצב ש'גורל של שם' יכול לעלות בימין ויכול לעלות בשמאל. מימין לכהן עומד הסגן ומשמאלו ראש בית אב. אם הגורל של שם עולה בימין אומר לו הסגן 'אישי כהן גדול הגבה ימינך' ואם בשמאל אומר לו ראש בית אב 'אישי... שמאלך'. כלומר, מדובר לכאורה בפרוצדורה נייטרלית. אך בהמשך הסוגיה מביאה הגמרא את הברייתא הבאה: "תנו רבנן ארבעים שנה ששמש שמעון הצדיק היה גורל עולה בימין מכאן ואילך פעמים עולה בימין פעמים עולה בשמאל". הווה אומר, יש משמעות ערכית לעליית הגורל בשמאל. כך גם שואלת הגמרא ביומא מ ע"ב, אם מותר להחליף ידיים אם עלה גורל של שם בשמאל. משמע, שוב, שלא מדובר באקראיות נייטרלית. זוהר ח"ג סג ע"א-ע"ב. וראו תשבי, משנת הזוהר, א, עמי שנב-שנד.</page><page sequence="12">162 ציפי קויפמן הכנסת שינויים במסגרת הרחבה יותר של תיאור הצדדים הדומים ... האיזון שבין החזרה הכפולה לבין ריבוי רבדי המשמעות הוא גורם מכריע במבנה הספרותי של צורת הסיפור של המשל".23 לטענת שטרן, טכניקה זו של אי התאמות מכוונות בין המשל לנמשל רווחת עד מאוד במשל החז"לי,24 ונראה שהיא שימשה גם את הבעש"ט בסיפורנו. זאת ועוד, כפי שטוען פרנקל בנוגע לחז"ל, בפירושו של משל אין לבחון באופן חד כיווני כיצד מבאר הנמשל את המשל. עיון דו כיווני יחשוף את העובדה שכשם שהנמשל מבאר את המשל, כך המשל מבאר את הנמשל.25 תובנה זו תסייע גם בבחינת משל הסוחר ואשתו. אם במשל אין ספק בדבר חפותה וצניעותה של האשה, הרי שהנמשל מציע שתי אפשרויות. האחת תואמת את המשל ומייחסת את החורבן להתפתותו של הקב"ה לשטן, והשנייה חורגת מהמשל ומייחסת חטא, שאמנם מקורו במאמציו של השטן, לישראל.26 האפשרות השנייה תואמת את מה שאומר ר' יעקב יוסף בסוגריים קודם שהוא מתחיל לפרט את הנמשל. הוא מזכיר עליית נשמה של הבעש"ט בה הוא למד ממיכאל אפוטרופסם של ישראל כיצד יש ללמד עליהם זכות. מיכאל אינו מתכחש לחטאיהם של ישראל, אלא מסביר כי "כל חוב שלהם הוא הכל זכות",27 כיוון שהמטרה ראויה אלא שהם משתמשים לעתים באמצעים לא ראויים. ברוח מאמציו של המלאך מיכאל לעדן את חטאיהם של ישראל תוך הדגשת טוהר כוונותיהם, מתאמץ גם הבעש"ט לעדן את חטאיהם של ישראל. אך נראה שהבעש"ט הולך צעד נוסף בלימוד זכות מעבר למלאך מיכאל. לצד האמירה המפורשת בנמשל המצביעה על חטא שקשור במאמצי השטן, שבגינו 'עלה בשמאל וכר ונחרב הבית', אומר הבעש"ט בחלק המקביל במשל עצמו כי השטן הוא האחראי הבלעדי. כלומר, באמצעות הפער בין המשל לנמשל משמיע הבעש"ט לימוד זכות ברמות שונות. הנמשל המפורש והמבואר מלמד זכות ברמה מסוימת, והנמשל המכוסה והמובלע מלמד זכות באופן רדיקלי יותר. בדומה להתחפשותן של הדמויות השונות בסיפור, מתחפש גם הסיפור עצמו. בשונה מהתחפשותם של העכו"ם ושל הסוחר שמטרתה היתה להרע, ובדומה להתחפשותה של האשה שמטרתה להיטיב, מתחפש הנמשל במטרה להיטיב ול'המליץ עבור ישראל'. יש כאן לבוש לפנים מלבוש: התוכן הפנימי, לפיו כנסת ישראל/השכינה חפה ותמה מכל עוון מלובש במשל הסוחר ואשתו, והמשל מלובש בנמשל מפורש ומוחצן לפיו יש צד של אשמה. הנמשל שיכול להתקבל יותר לאוזן מסורתית המורגלת בהאשמה עצמית מכסה על נמשל רדיקלי שמושמע, אולי כמו דברי מיכאל אפוטרופסא רבה, באוזניו של רבונו של עולם, ואולי מכוון גם לאוזן פנימית של השומעים שעשויה לקלוט באופן סימבולי ולא מודע את לימוד הזכות המלא.28 שטרן, המשל במדרש, עמי 21. שם, עמי 29, וכן עמי 81-73. ראו גם יונה פרנקל, דרבי האגדה והמדרש, א, תל אביב תשנ"ו, עמי 347-332. עוד ראו חנה פנחסי, 'צהלי קולך בת גלים' — הבניות מגדריות במדרש איכה רבה, דיסרטציה, אוניברסיטת בר אילן, רמת גן תשע"ג, עמי 89-83. פרנקל, שם, עמי 335-334. עוד אפשר היה להציע ששבירת השפחה מצביעה על 'חטא' מצידה של האשה במובן של תוסר פיקוח מלא, אך המספר, שיש לו יד חופשית ביצירת המשל או בהתאמת סיפור קיים לצרכיו, יכול היה בקלות מרובה לייחס לאשה צד מוגבל של אחריות באופן מפורש יותר. תולדות יעקב יוסף, ב, פרשת דברים, עמי תריד. מעניין כי ביחס לפער בין משל ונמשל אצל חז"ל, טוען פרנקל כי מה שהוא מכנה 'פריצת דגם המשל' מושתת על אמירה עקרונית המשותפת לרבים מהמשלים האנתרופומורפיים: כיוון שהללו מתארים</page><page sequence="13">השכינה המתחפשת — פרק בתאולוגיה בעש"טנית 163 על פי הקריאה הרדיקלית שהוצעה לעיל, יוצא שקיומה של הטבעת — עדות לזיקת קידושין של השטן לישראל (שהרי הוא מקבל מהם שעיר כמו ה') — מאפשרת לו לשכנע את הקב"ה שישראל בוגדים בו. כלומר, חורבן הבית הוא כל כולו אשמה של השטן שהרים ראש ושל הקב''ה שהתפתה להסכים שיפתה, והתפתה להאמין לו שישראל אכן התפתו. ובאופן חריף יותר ניתן לומר שהאשמה היא כולה של הקב"ה, שכן הוא שציוה לשחד את השטן באמצעות השעיר לעזאזל, הוא שלמעשה העניק לו את הטבעת, ואיפשר לו להונות אותו באמצעות אותה טבעת עצמה י כלומר, הבגידה היא למעשה לא בגידת האשה בקב"ה אלא בגידתו בה, הוא שציוה עליה להעמיד פנים שיש לה קשר עם סמאל ולאחר מכן השתכנע שקשר זה ממשי. והקשר הבעייתי ביותר הוא אולי הקשר של הקב"ה עם סמאל, שם התרחש הפיתוי האמיתי ושם התקיימה הבגידה הממשית. בהמשך הנמשל מתברר כי גירוש האשה בספינה הוא יציאת השכינה לגלות, אלא שבמקום התפיסה המקובלת לפיה השכינה בגלות מרוחקת מקוב"ה כפי שישראל מרוחקים מהאל, מתברר כי הקב"ה מלובש בתוך סמאל: סא"ל, אחד משמותיו הקדושים של האל, מוכלל בתוך שמו של השטן, סמאל. כלומר, המלח המתעלל, המייצג את הצרות ויסודי הגלות, ואת הריחוק והבגידה מאונם המתרחשת בטלטלות סערת הגלות, אינו אחר מאשר אלוהי ישראל, השרוי עמם ביחסים זוגיים קרובים אך בעייתיים ביותר: מענה ומתעלל, ומתחפש לזר הכופה קרבה אינטימית באונס. מתברר כי הקב"ה הוא לא רק האחראי לנסיון הפיתוי או לחטא לכאורה שהוציא את ישראל לגלות. הוא גם מלובש בחטאי הגלות הנגזרים מהריחוק ממנו, חטאים שיש בהם הן ממד של עונש הן סיבה להחרפתו. ומהתלבשות זו משמע שגם חטאי הגלות אינם חטאים ממשיים וגם ייסורי הגלות אינם ייסורים ממשיים. בנקודה זו של הנמשל מתעלם הבעש"ט מתמונת הבריחה מהספינה, מציאת האילנות והריפוי בבית המלך ומדלג לתמונה האחרונה. התרעמותה של האשה על בעלה היא 'סוד הוידוי' אותו מבאר ר' יעקב יוסף מפולנאה משם הבעש"ט במקום אחר: "שמעתי ממורי ענין וידוי אשמנו שהמלך בעצמו כסות ולשון שינה ובא לכבוש המלכה כו"'.29 הווה אומר, התרעמותה של האשה על בעלה ששילח אותה בספינה היא התרעמותה של השכינה, כנסת ישראל, על עונש הגלות שהוא הגורם למצבם הרוחני המרוחק של ישראל. אמנם באמירת 'אשמנו' כמכוונת לקב"ה יש חידוש בכך שהאל אף הוא שותף באשמה, בהיותו מלובש בשטן, אך נותר גם הצד המוכר יותר של ישראל המתוודים על אשמותיהם. אך גם כאן היחס בין המשל לנמשל פוער פער משמעותי. על פי המשל ברור כי האשה אינה יודעת שהמלח על הספינה היה בעלה, והיא מתרעמת רק על כך שהוא שילח אותה בספינה וגרם לכך שהמלח התעלל בה. בנמשל האמירה קצרה וסתומה "תרעומות השכינה אליו ית' את יחסי הקב"ה ועמו באמצעות אנלוגיה ליחסים אנושיים, מטרת המשל הכפולה היא, מצד אחד, להראות את הדמיון(וזאת באמצעות העלילות המקבילות של המשל והנמשל), ומצד שני, להראות את התהום הפעורה בין מערכות היחסים האנושיות ובין אלו שבין האדם לאל(וזאת באמצעות הפער, הפרצה, שבין המשל והנמשל). בלשונו של פרנקל, מהלך פרשני זה מביא את האדם "אל המקום אשר בו מתגלה לו חידת התפיסה הדתית שאין לה פתרון הגיוני"(פרנקל, שם, עמי 338). בכך הוא מצמצם תופעה ספרותית זו רק ל'משלים הרמנויטיים-דתיים'. תולדות יעקב יוסף, פרשת ויקהל, עמ ת.</page><page sequence="14">164 ציפי קויפמן איך שהוכרחה וכר". בהקבלה מלאה למשל, השכינה מתרעמת רק על הרחקתה, ישראל מתרעמים על הגלות, התרעמות שמתייחסת לסבל שבגלות ולחטאים הנוספים שנגרמים בגינה. אך בזיקה לדברי הבעש"ט על 'סוד הוידוי', בהם מדובר על המלך ש'כסות ולשון שינה', ניתן להבין את התרעמותה של השכינה על כך שהקב"ה התלבש בשטן. או אז יתברר שבניגוד לוידוי כפי שהוא מובן בדרך כלל(בו עומד המתוודה כחוטא מול האל הצדיק), ובניגוד להבנת הוידוי לאור מה שידוע ומה שלא ידוע לאשה במשל (בו המתוודה הוא כחוטא שמשתף באשמה גם את האל) יוצא בסיפורנו שהשכינה מאשימה את האל באופן מלא. גלוי לפניה הסוד שהוא לא רק זה אשר 'שלחה בספינה', אלא שהוא גם זה אשר 'שינה א"ע' והתחפש, כך שהחטא בחלקו לא היה חטא ובחלקו הוא אשמת המלח-הסוחר-האל. כאן שוב מסתתר לימוד הזכות הרדיקלי בתוך אמירה עמומה שיכולה להיות מטרידה דיה אף כשהיא מותירה מקצת חטא בצד ישראל. סופו של דבר, "זבח לה' בבצרה וטבח גדול באp אדום" (ישעיה לד ו) המרמז לכלימה של מלכות השטן. נבואה זו המתארת את יום הדין של ה' בגויים מיוחסת למלחמת גוג ומגוג שתוביל ל'ביאת משיחנו בבא"ס'. מתוך הנמשל אפשר ללמוד על ביאת המשיח ושאר הטובות המיוחלות, אך שוב יש יסוד מטריד בכך שהסיום מתמקד במאבק בשטן ולא מצביע על שיקום יחסי הקב"ה ועמו-שכינתו. מדוע לא מציע ר' יעקב יוסף משם הבעש"ט נמשל לתמונת הבריחה מהספינה וההתמודדות העצמאית של האשה לקראת שבתה הביתה? תמונה זו יכולה היתה להימחות מן העלילה ללא כל קושי. אילו לא היתה מתאימה לתפיסתו של הבעש"ט אפשר היה להשמיט אותה ולהשיב את האשה לביתה לאחר המעשה בספינה, אמנם מחוסרת הון, אך הסיפור — אם אכן הנמשל הוא כל שנאמר על ידי ר' יעקב יוסף — לא היה חסר דבר. מכיוון שהוא בוחר להביא חלק זה של המשל יש לשער שכך שמע אותו מפי הבעש"ט. או אז ייתכן כי הבעש"ט הוא שהשמיט את הנמשל לתמונה זו או שתלמידו בחר להשמיטה. כך או כך ראוי לשאול מה משרתת תמונה זו וכיצד ניתן להסביר את היעדר הנמשל. זוהי התמונה בה האשה אקטיבית ביותר, פועלת לבד, מתחפשת לגבר, ובאה לפני המלך. בתמונה חריגה זו ניצבת האשה לא מול בעלה הסוחר או מול העכו"ם שמציג עצמו כשליח בעלה, אלא מול המלך. דומה שאי אפשר שלא לראות במלך מלכו של עולם, וביחסים בין האשה המחופשת לאיש ובין המלך ייצוג לסוג נוסף של מערכת יחסים בין ישראל והקב"ה. במערכת יחסים זו השכינה מתחפשת לזכר,30 ובמקום לתפקד כנקבה המושפעת מהזכר האלוהי, היא משפיעה עליו ובכך במובן מסוים הופכת אותו ליסוד נקבי ומקבל. האשה המרפאת את המלך וזוכה בתמורה להון רב עשויה לייצג תמה זהו מוטיב מוכר בדמות השכינה, אשר יכולה להתהפך מנקבה לזכר ולהיפך. ראו זוהר ח"א ב ע''ב, וכן רגב ע"א. ראו בעניין זה, לדוגמה, אצל רות קרא-איוונוב קניאל, 'חוה אילה ונחש — עלילות ראשית ואחרית, מיתוס ומגדר', קבלה, 21 (תש"ע), בעיקר עמי 279-276, 310-305; ,Tsippi Kauffman Two Tzaddikim, Two Women in Labor, and One Salvation: Reading Gender in a Hasidic" 420-438 .Story", Jewish Quarterly Review, vol. 101, no.3 (summer 2011), pp, בעיקר עמי 438-433.</page><page sequence="15">השכינה המתחפשת — פרק בתאולוגיה בעש"טנית 165 רווחת בספרות הקבלית: הפעולה התאורגית, קרי, יכולתם של ישראל לתקן את העולמות העליונים, להמתיק דינים ולייחד ייחודים, ובכך לזכות לשפע רב הניגר ממרום.31 אם אכן זהו הנמשל ההולם חלק זה של המשל, מדוע שתק הבעש"ט או הושתק על ידי ר' יעקב יוסף? האם זהו סוד כה גדול שיש להעלימו? והלא מוטיב זה עם כל תעוזתו מוכר וידוע בספרות הקבלית לדורותיה ומופיע גם בדברי הבעש"ט ור' יעקב יוסף מפולנאה במקומות אחרים.32 ניתן להציע כי הבעש"ט רצה להנכיח חלק זה של המשל באופן חלקי, לגלותו ולהצניעו בעת ובעונה אחת. זאת מכיוון שמצד אחד המסר הטמון בו רב משמעות, ומצד שני, הוא לא משרת את המטרה הישירה של המשל: לימוד זכות על ישראל. זאת ועוד, תמונה זו, שבנרטיב הלינארי של המשל קודמת לתמונה האחרונה, מתקיימת בנמשל במקביל לה. שתי התמונות משלימות זו את זו כתיאור קבלי-חסידי של היציאה מן הגלות, אך רק אחת מהן נחוצה לשם התפקיד המוצהר של המשל: לימוד זכות על ישראל. אם נתבונן במבנה הספרותי של המשל נמצא שהוא מתנודד בין שני מרחבים: ים ויבשה. הים הוא מקום הסערה החיצונית והפנימית, התלאות והייסורים. היבשה היא המקום השלו: בה חלה ראשית הקלקול, ממנה יוצאים למרחבי הים הסוער, ואליה שבים לאחר התיקון. בתחילה מצוי הסוחר על הים הסוער, לאחר מכן מצוי העכו"ם בביתו, ביבשה, ושב לים ומרוקן את הסוחר מנכסיו. הלה שב הביתה על מנת לשלח את אשתו בספינה על הים. עד כה נעה העלילה לסירוגין בין הים והיבשה. והנה, לאחר השילוח בספינה יש שתי תמונות יבשתיות. באחת, בורחת האשה מן הספינה, מוצאת אילנות וכר ומרפאת בבית המלך. בשנייה שבה האשה לביתה ומתרעמת על בעלה. שתי תמונות יבשתיות אלו, כאמור, מתרחשות במישור העלילה בזו אחר זו, אך במישור פנימי ניתן לראות אותן כתמונות מקבילות. השיבה מן הגלות, הווה אומר, הגאולה, יכולה להתרחש בשני אופנים: האחד דורש תהליך של תיקון, העלאת ניצוצות קדושים וייחוד הספירות, כלומד, פעולת ריפוי בבית המלך שתתרחש מתתא לעילא ותוביל לירידת שפע מעילא לתתא. התהליך השני הוא תהליך של חישוף המציאות וזיהוי השקר שבגלות. כלומר, ביעור הרע יכול להיעשות באמצעות עבודה תאורגית שתוביל לתיקון ולהשפעת שפע, או באמצעות לימוד זכות שהוא עבודה הכרתית שתוביל לזיהוי הנוכחות האלוהית בכל. במובן מסוים ניתן לראות בשתי תמונות אלו את שתי הפרשנויות לתורת הצמצום הלוריאנית.33 זו התולה את הגאולה בריפוי גורסת צמצום כפשוטו, תפיסה שנגזרת ממנה דרישה לפעול על המציאות ולשנות את האונטולוגיה המשברית. זו התולה את הגאולה בזיהוי גורסת צמצום כאלגוריה, תפיסה שנגזרת ממנה דרישה לקרוא אחרת את המציאות, לפעול במישור האפיסטמולוגי, ראו אידל, החסידות, עמי 230-187 על המודל המיסטי-מאגי. על ייחודים אצל הבעש"ט ור' יעקב יוסף מפולנאה ראו, לדוגמה, רון וקס, בסוד היחוד: היהודים בהגותו הקבלית-חסידית של ר' חיים בן שלמה טירר מטשרנוביץ, לוס אנג'לס תשס"ו, עמי 98-86. כן ראו ציפי קויפמן, בכל דרכיך דעהו, עמי 130-126, 416-413. ראו, לדוגמה, משה אידל, יעל תולדות מושג ה'צמצום' בקבלה ובמחקרי, מחקת ירושלים במחשבת ישראל, י(תשנ"ב), עמי 112-59: תמר דוס, ישני פירושים לתורת הצמצום: ר' חיים מוולוז'ין ודי שניאור זלמן מלאת', מחקרי ירושלים במחשבת ישראל, ב (תשמ"ב), עמי 169-153.</page><page sequence="16">166 ציפי קויפמן להכיר בכך שגם מה שנראה כרע הוא בעצם טוב מחופש, מלובש.34 אם אכן עניינו של הבעש"ט במשל ללמד זכות על ישראל בפני הקב"ה, ואולי במקביל לכך ללמד זכות על הקב"ה באזני ישראל, ניתן להבין מדוע הוא מדגיש בנמשל את ההיבט של גילוי הסוד וחשיפת השקר, ומצניע את ההיבט התובע פעילות מאומצת, הגם שהיבט זה הוא חלק משמעותי מהסיפור ומהעבודה הדתית. באופן אחר ניתן להציע כי לאור מהלך המשל כולו, התפיסה שהקב"ה הוא הראשון שמתפתה על ידי השטן, וההבנה שהקב"ה נוכח בגלות ומלובש בסמאל הן מספיק מהפכניות, ו'אלמלא מקרא כתוב אי אפשר לאמרר. לפיכך, ההעזה לפנים מהעזה לטעון כי למעשה לא ישראל הם המצפים לגאולה על ידי הקב"ה, אלא הוא הזקוק לגאולה מידיהם, היא אמירה חריפה מדי שבאופן פשוט 'אי אפשר לאמרה'. ד. סיכום ד.1. המשל כלימוד זכות כאשר מייחסים חשיבות מרכזית להקשרו של המשל כפי שהוא מובא על ידי ר' יעקב יוסף, הווה אומר, בזיקה לעליית נשמה של הבעש"ט בה נגלה לעיניו מיכאל 'אפוטרופסא רבה' כמליץ יושר על ישראל, ניתן לראות את המשל כולו כסובב סביב ציר זה של לימוד זכות על ישראל על ידי הבעש"ט. הבעש"ט כמליץ יושר לא בוחל בשום אמצעי, והוא מנקה את ישראל מכל עוון ואשמה, ומנגד משליך על הקב"ה ועל יחסיו עם סמאל את מלוא האחריות. מבחינה מגדרית, מכיוון שכנסת ישראל מיוצגת בדמותה הנקבית של השכינה, מכונן המשל הזדהות מלאה של עם ישראל ובכללו של הגברים אליהם (בעיקר) פונה הבעש"ט עם דמות נשית. מתוך הזדהות זו מוטחת ביקורת כלפי שמיא. האל מתואר כדמות פטריארכלית: גבר קנאי וחשדן שמבכר פעולה אלימה וכוחנית על פני דיאלוג שוויוני. העלילה כולה היא כעין ייזום של טקס האשה הסוטה, כולל שלב ההסתרות הראשוני, עד הבדיקה המשולבת בענישה. אלא שבניגוד לטקס הסוטה המניח מידה של צדק בעצם קיומו של החשד וממקם את האשה כמי שצריכה להוכיח את חפותה, כאן ברור לכתחילה כי האשה צודקת וכי על הגבר לעבור תהליך בירור לקראת חשיפת האמת. שימוש זה במשל שבו הגבר טועה והאשה צודקת, הגבר נגרר והאשה מגיבה אך גם יוזמת, הוא לימוד זכות עצום על ישראל תוך הטחת אשמה חריפה כלפי שמיא ובמסגרתה ביקורת על האלוהות הפטריארכלית שעשויה להשליך גם על תמונות פטריארכליות מסורתיות מעודנות יותר. כאמור, משל זה תואם את נוסחת חז"ל 'אלמלא מקרא כתוב אי אפשר לאמת'. הממשל ממקם לכתחילה את הקב"ה כסוחר הנוח להתפתות ולהיות מרומה. כך מצוי הקב"ה במקום נחות ביחס לשטן. מצד שני, הוא ממוקם גבוה בהיררכיה ביחס לאשה, כבעלה על כל המשתמע מכך בחברה פטריארכלית, אך גם כאן מתברר במהלך העלילה 34 משה אידל רואה בשתי תפיסות אלו בנוגע לגאולה שני שלבים בהתפתחותו הרוחנית של הבעש"ט. ראו Moshe Idel, 'Mystical Redemption and Messianism in R. Israel Ba'al ShemTov's Teachings', .Kabbalah, 24 (2011), pp. 7-121</page><page sequence="17">השכינה המתחפשת — פרק כתאולוגיה בעש"טנית 167 שהאשה נעלה על בעלה הסוחר במידותיה ובהתנהגותה. זאת ועוד, בתמונה בה הקב"ה מלובש בדמות מלך בשר ודם, הוא נזקק לריפוי מידי אותה אשה. ד.2. המשל כאמירה תאולוגית אך בל נטעה, משל הסוחר ואשתו אינו מתמצה בהיבט הפונקציונלי של לימוד זכות. המשל קורא שוב ושוב להתבונן בכפל פניה של המציאות ובשלל התחפושות שהיא עוטה. במובן זה משוחח משל זה עם משל המחיצות הבעש"טני. בשיאו של משל המחיצות מוסר המסווה מעל פני המציאות ולעיני נתינו-בנו של המלך-האב מתגלה אחיזת העיניים בה היה שרוי עד כה ובה שרויה האנושות כולה. הביטוי 'אחיזת עיניים' מופיע במקורו התלמודי בסוגיות העוסקות בכישוף.35 כפי שהראה רון מרגולין, משמעות הדבר היא כי "העולם נברא כבמעשה קסמים שגורם לנו לראותו כמציאות חומרית בלבד".36 הכישוף או אחיזת העיניים שהם לב לבו של משל המחיצות נוכחים גם בסיפורנו: בשני המקרים מדובר במעשה ערמה שמסתיר את מהותו האמיתית של העולם מעיני בשר ודם. עם כל מורכבותו, מתאר משל המחיצות מסלול לינארי פשוט של מאמץ עיקש ועקבי לחצות את החומות והשערים, ורגע אחד של היוודעות37 בו מתבררת מהותן האמיתית של המחיצות, המחראות כמחיצות של חומריות המבדילות בין האדם לאלוהיו, בשעה שבפועל הנוכחות האלוהית שרויה בהן 'כהדין קמצא דלבושיה מיניה וביה'.38 בסיפורנו, לעומת זאת, מתפתלת העלילה במסלול סבוך, כאשר כל אחת מהדמויות עוטה מסכה בשלב כלשהו של העלילה, וכל אחת מהדמויות חווה רמה שונה של היוודעות. גם שומעי הסיפור עשויים להגיע כל אחד לעומק אחר בחישוף האמת שתחת שלל השקרים שבמשל. הטוב והרע, האמת והשקר, סמוכים מאוד זה לזה והגבול ביניהם מטושטש. השעיר לה' והשעיר לעזאזל זהים באופן מכוון ומתעתע. גם האילנות שמוצאת האשה המבקשת אוכל מרמזים לדמיון חיצוני המחפה על מהות הפוכה: "א' שהאוכל ממנו נעשה מצורע וב' האוכל ממנו נתרפא מצרעתו". אבל למעשה קובע הבעש"ט גם כאן עקרון פשוט אחד: כל הרע בעולם הוא טוב מחופש. כפי שהוא מלמד זכות על ישראל בפני הקב"ה, הוא מלמד זכות על העולם בפני ישראל: הכל אלוהות בתחפושת. החטא אינו חטא והעונש אינו עונש. המשבר שמקורו כביכול באשמת ישראל(ההתפתות) הוא משבר מחופש, והעמקת המשבר שמקורה בריחוק ובגלות אף היא תחפושת על ההתמדה ביחסים. לאורך כל הסיפור אין שבר אמיתי ביחסי הקב"ה וישראל אלא שני משברים מחופשים: בראשון מי שאינו בן זוג מעמיד פנים שהוא בן הזוג(אך אין ביניהם באמת זוגיות), ובשני בן הזוג האמיתי מעמיד פנים שהוא אינו בן הזוג(אך למעשה הוא בן הזוג). סנהדרין סז ע"ב. ראו מרגולין, הדת הפנימית, עמי 415-414. שם, עמי 415. על מרכזיותו של רגע ההיוודעות/ ה'הכרה' (במובנה כשינוי מאי ידיעה לידיעה— אנאגנוריסיס) בעלילה כבר עמד אריסטו. ראו אריסטו, פואטיקה, תרגמה והוסיפה מבוא והערות שרה הלפרין, תל אביב תשל"ז, עמי 42-34 ועוד. תרגום: 'כאותו חגב/חרגול//חרק שלבושו(=השריון, הכיסוי הנוקשה שעל גופו) ממנו ובו'. ראו ר' יעקב יוסף מפולנאה, בן פורת יוסף, ברוקלין תשנ"ה, פרשת מקץ, עמי שמא, על פי בראשית רבה מהדורת וילנא, פרשה כא ה.</page><page sequence="18">168 ציפי קויפמן הסיפור שלפנינו, אם כן, הוא סיפור על זוגיות אנושית שהיא לבוש ותחפושת לסיפור יחסיהם הזוגיים של השכינה-כנסת ישראל, והקב"ה. סיפור לאומי זה, שיש לו גם ממדים קוסמיים, מורכב מתחפושות שונות שנעשו בערמה ובתחבולות. בבסיסו הוא חושף את השקר שבמציאות הגלויה לעין(גלות, צרות, הסתר פנים, חולשה) המכסה על מציאות פנימית אמיתית (נוכחות אלוהית, אינטימיות בין האל לעמו, עוצמה). המרכזיות של ההתחפשויות וההתחזויות בסיפורנו תואמת את מרכזיותו של מוטיב ההתחזות במסורות על אודות הבעש"ט בהקשרים שונים. לצד ביטויו במשל המחיצות, מימש אותו הבעש"ט בגופו כאשר נהג להתחפש לבור ולעם הארץ בראשית דרכו.39 משל הסוחר ואשתו, מתברר, אינו פינה אפלה בספרות החסידית, ואינו פרשנות אלגורית שנכפתה על הבעש"ט מכח תפיסתו העקרונית בנוגע לסיפור החסידי, כפי שנטען במחקר. משל זה הוא ביטוי משמעותי לרעיון בעשט"ני עמוק ומרכזי, רעיון הנוכחות האלוהית החובקת כל. רעיון זה בוטא על ידי הבעש"ט באמצעות שני משלים משלימים: משל המחיצות ומשל הסוחר ואשתו. בשני המשלים מדובר בריחוק מן האל מנקודת מבט חיצונית שהיא 'אחיזת עיניים', בשני המשלים מדובר בקירבה בלתי פוסקת לאל גם כשנדמה שמחיצה מפסיקה בינו ובין בנו/עמו. משל המחיצות, הממשיך את הז'אנר המדרשי של משלי מלך ונתינים ומשלי אב ובנו, עסוק ברעיון האימננטי מההיבט האישי, ועל כן הוא ממוקד במסלול התפתחות דתית המוביל אל השיא שבהתמוססות הגבולות בין הבן לאביו.40 משל הסוחר ואשתו, הממשיך את הז'אנר המדרשי של משלי מלך ומטרוניתא ומשלי היחסים הזוגיים למיניהם, עסוק ברעיון האימננטי מההיבט הלאומי, ועל כן הוא ממוקד במסלול ההתפתחות ההיסטורי של עם ישראל. במסגרת התבוננות בהיסטוריה של עם ישראל תובעת התפיסה האימננטית מהקב"ה להכיר בכך שכל חטאי עמו הם ממנו ובו, ובמקביל תובעת תפיסה זו מישראל להכיר בכך שהקב"ה שורה איתם בכל חטאיהם וייסוריהם, ושכל המשברים ההיסטוריים מכסים על אינטימיות בלתי פוסקת. במשל המחיצות יש ממד של לימוד זכות על העולם: הכל אלוהות, גם מה שנראה כמפריד ומבדיל. הבנה זו מדגישה את ההיבט התובעני של הרעיון האימננטי, הדרישה לקחת אחריות על כל מרחב הקיום, לעבוד את הקב"ה בכל רגע ורגע ובאמצעות כל ממד ומצב של הקיום האנושי. במשל הסוחר ואשתו יש ממד של לימוד זכות על האדם: הכל אלוהות, גם מה שנראה כבחירה חופשית ומודעת לחטוא, או כהיגררות שגויה אחר החטא. הבנה זו מדגישה את ההיבט הדטרמיניסטי של הרעיון האימננטי, שיש בו ממד מסוים של הסרת אחריות, משום שהנוכחות האלוהית מצויה ממילא בכל מקום ובכל מצב. רעיון זה בוטא מפורשות משמו של הבעש"ט, לדוגמה: שמעתי מאא"ז זללה"ה שהשכינה היא מעילא לתתא עד סוף כל המדריגות וזהו סוד ואתה מחיה את כולם שאפילו כשאדם עושה עבירה ח"ו אזי גם כן השכינה 39 ראו יואב אלשטיין, האקסטאזה והסיפור החסידי, רמת גן תשנ"ח, עמי 169-157. ראו גם ציפי קויפמן, ירי זושא מאנופולי: לדיוקנו של צדיקי, קבלה, ל (תשע"ג), עמי 292-287. 40 החוקרים החלוקים ביניהם בשאלת פרשנותו של המשל כפנתאיזם/אקוסמיזם/פנתאיזם פסיכולוגי וכדומה, חלוקים כמובן גם בנוגע למשמעותו של רגע זה. לדיונים במשל המחיצות ראו הערה 6 לעיל.</page><page sequence="19">השכינה המתחפשת — פרק בתאולוגיה בעש"טנית 169 מתלבשת בו כי בלא היא לא היה בו כה לעשות זאת ולהניע בשום אבר כי היא המחיה אותו ונתנה בו כח וחיות וזהו כביכול גלות השכינה.,4 מורכבותו ובעייתיותו של מסר זה במסגרת עולם ערכים יהודי מסורתי היא אולי אחת הסיבות להצפנת רעיון זה במסגרת משל המצועף כל כולו בלבושים, משל שמכיל בתוכו, כאמור לעיל, גם את ההיבט התובעני הנגזר מהרעיון האימננטי: לבוא לבית המלך ו'לעשות רפואה'. היבט זה משמר את הבנת הצמצום כפשוטו במסגרת תאולוגיה שהדגישה את הפרשנות האלגורית לתורת הצמצום. ד.3. המשל בהקשרו כאמור לעיל, משלים רבים העוסקים במלך ובנו, במלך וברעייתו, ובקב"ה בתפקידים פחות צפויים ופחות פטריארכליים פזורים בספרות חז"ל, וניתן לראות במדרשי חז"ל אחד ממקורות ההשראה למשל החסידי, בין אם כמשאב ישיר ובין אם בתיווך הספרות היהודית לדורותיה. במקרה הנוכחי דומה כי ניתן להצביע על קשר הדוק וישיר בין משל הסוחר ואשתו ובין משלי המלך שבספרות חז"ל. במדרש איכה רבה מרוכזים רבים ממשלי המלך החז"ליים. משלים אלו, לדברי שטרן, "הם בין המצוינים בכל ספרות חז"ל".42 ריכוז זה של משלים מובן לאור העובדה שחכמים השתמשו בלימוד ספר איכה "כאמצעי למתן תשובותיהם שלהם, התאולוגיות והאידאולוגיות, לאסון ההיסטורי של חורבן הבית השני... הואיל וזה המאורע הפורמטיבי בתולדות יהדותם של החכמים".43 והנה, משל הסוחר ואשתו המובא משם הבעש"ט, והמתכתב כאמור עם משלי מלך ומטרוניתא חז"ליים, מובא בדרשת ר' יעקב יוסף לפרשת דברים, דרשה הפותחת במדרש מאיכה רבה: ג' נתנבאו בלשון איכה משה אמר איכה אשא לבדי וגו' ישעיה אמר איכה היתה לזונה ירמיה אמר איכה ישבה בדד העיר משל למטרוניתא שהי' לה ג' שושבינין א' ראה אותה בשלותה וכר [וא' ראה אותה בפחזה וא' ראה אותה בניוולה. כך משה ראה את ישראל בכבודן ובשלוותם ... ישעיה שראה אותן בפחזותם ... ירמיה ראה אותן בניוולם אמר איכה ישבה בדד].44 ר' יעקב יוסף תוהה על משל זה, ולאחר מכן הוא מקשה גם על הפטרת שבת חזון ועל פסוקי הפתיחה של מגילת איכה. בעקבות אוסף הקושיות הפותח את דרשתו שנאמרה, כפי הנראה, סמוך לט' באב (פרשת דברים), מובא משלו של הבעש"ט וביאורו משמו. כלומר, משלו של הבעש"ט המובא על ידי ר' יעקב יוסף, לא זו בלבד שהוא מתכתב עם ר' אפרים מסדילקוב, דגל מחנה אפרים, ירושלים תשנ"ד, פרשת בי תצא, עמי רכט. כן ראו אצל ר' חיים טירר: "וכאשר כתוב בשם איש אלוהים הבעש"ט זצוקללה"ה זי"ע ע"פ כי הנה אויביך ה' כי הנה אויביך יאבדו כלומר כאשר ישים האדם אל לבו אשר כל אויביו שהוא היצה"ר וכל כתות הרעים אינם אלא ה' בעצמו ובכבודו שנתלבש בו לנסותו אז תיכף יאבדו ויכנעו כולם" (חיים טירר מצ'רנוביץ, באר מים חיים, ירושלים תש"ל, א, לח ע"א). שטרן, המשל במדרש, עמי 15. שם. תולדות יעקב יוסף, פרשת דברים, עמי תריג, וההשלמה על פי מדרש איכה רבה, מהדורת שלמה בובר, ווילנא תרנ"ט, פרשה א א.</page><page sequence="20">170 ציפי קויפמן תבנית המשל החז"לית בכלל, אלא שהוא משוחח בפרט עם איכה רבה. כמו מדרשי איכה רבה, עוסק גם הממשל החסידי בשאלה התאולוגית של משמעות ההיסטוריה, שהחורבן והגלות במרכזה הן חוויה מכוננת גם עבורו. במובן מסוים יש לראות במשל זה נדבך נוסף על משלי איכה רבה, מבית מדרשו של הבעש"ט.45 לאחר תיאור המשל והנמשל ממשיך ר' יעקב יוסף בדרשתו ומבאר את המדרש המשולש מאיכה רבה באמצעות דברי הבעש"ט. בשלב הראשון 'איכה אשא לבדי': הדוברת היא השכינה הנתונה בשלוותה (=קודם הפיתוי). בשלב השני 'איכה היתה לזונה קריה נאמנה': ר' יעקב יוסף מבהיר בעקבות המשל כי "השכינה נחשבה לזונה כביכול ובאמת עדיין היא קריה נאמנה". ובשלב השלישי 'איכה ישבה בדד העיר': "היתה כאלמנה ולא אלמנה בסוד ואנכי הסתר אסתיר פני כמו משל מלח הנ"ל כי באמת הוא עמנו תמיד".46 כלומר, הדגש על כ' הדמיון מתבאר על פי המשל כאשליה, 'כאלמנה' ולא אלמנה ממש, שכן הקשר הזוגי בעינו עומד. ואמנם, לצד ההקשר של משל הסוחר ואשתו במסגרת דרשת ר' יעקב יוסף לפרשת דברים, ולצד ההקשר של משל זה במסגרת משלים בעלי מוקד תאולוגי שראשיתם בחז"ל וחריפותם ממוקדת בשאלת החורבן והגלות, ברצוני לשוב ולהדגיש את ההקשר של משל זה במסגרת התמונה ההולכת ומתרקמת של ההגות הבעש"טנית.47 במסגרת זו ראוי להתבונן במשל הסוחר ואשתו כהשלמה למשל המחיצות המיוחס לבעש"ט, וכפרק משמעותי בתאולוגיה החסידית, שהיא בה בעת גם תביעה מעשית לעבודה תודעתית: חישוף המסווה השקרי מעל פני המציאות האלוהית בכולה. זאת בשונה מקביעתו של שטרן בספרו כי "במושגים פורמליים ביותר, יש למשלי הבעש"ט והמגיד מדוכנה רק יחס שולי למשל המלך שבמדרש: אין הם משתמשים במודע במוסכמות הלשוניות או הנושאיות שלו, כמו שאין הס ממשיכים את ה''פרוייקט" של צירוף פרשנות וסיפור שהוא במרכזה של הצורה הקלאסית. חסרה להם גם התעוזה האנתרופומורפית של משל חז"ל בציור דמותו של האלוהים". (שטרן, שם, עמי 210). תולדות יעקב יוסף, פרשת דברים, עמי תרטו. ראו, לדוגמה, משה אידל, 'הבעש"ט כנביא וכמגיקון טליסמני', אבידב ליפסקר ורלה קושלבסקי (עורכים), מעשה סיפור, א, תשס"ו, עמי 145-121 : הנ"ל, '"לעולם ה' דברך בשמים" : עיונים בתורה מוקדמת של הבעש"ט וגלגוליה בחסידות', קבלה, 20 (תשס"ט), עמי 286-219; הנ"ל, 'תפילה, אקסטזה ומחשבות זרות בעולמו הדתי של הבעש"ט', דוד אסף ועדה רפפורט-אלברט (עורכים), ישן מפני חדש: מחקרים בתולדות יהודי מזרח אירופה ובתרבותם: שי לעמנואל אטקס, א, תשס"ט, עמי 120-57 ; Idem., '"Adonay Sefatay Tiftah": Models of Understanding Prayer in Early Hasidism', Kabbalah, 18 (2008), 7-111; idem, 'Modes of Cleaving to the Letters in the ,(2013) 2-4 ,27 ,Teachings of Israel Baal Shem Τον: a Sample Analysis', Jewish History 299-317: נתנאל לדרברג, סוד הדעת; קויפמן, בכל דרכיך דעהו, עמי 162-85, ועוד.</page></plain_text>