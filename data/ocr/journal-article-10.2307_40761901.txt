<plain_text><page sequence="1">UNA STORICA CROCE PROCESSIONALE ETIOPICA CONSERVATA IN ITALIA di Salvatore Tedeschi* Introduzione A Firenze si conserva un'antica grande croce processionale etiopica di cospicuo interesse artistico e di notevole rilievo scientifico. La croce è in ottone ed eccone i principali dati esterni. Altezza to- tale (dall'apice della croce sino all'imboccatura del manicotto in cui an- dava inserito il manico di legno): cm 61; lunghezza del solo manicot- to: cm 24; larghezza massima (da un estremo all'altro della traversa for- mata dai due bracci orizzontali della croce): cm 46; spessore della la- mina di ottone dalla quale è stato ricavato il corpo principale della cro- ce: mm 4,7 (meno di 1/2 cm ). La croce mostra tracce di un'antica do- ratura. L'oggetto trovasi al Museo Nazionale del Bargello in Firenze e reca attualmente il n. 22 OR (Oreficerie)1. La croce era arrivata alla Galleria degli Uffizi il 28 giugno 1771, prima di un gruppo di bronzi ed altri oggetti antichi passato dalla Guardaroba Generale di S.A.R. (Palazzo Vecchio) alla predetta Galleria in virtù di un "rescritto del 22 Xbre 1770", n. 94 d'inventario; gli in- ventari precedenti, dai quali si potrebbe forse risalire alla prima pro- venienza del pezzo, dovrebbero trovarsi all'Archivio di Stato di Firen- ze, probabilmente nel fondo "Imperiale e Regia Corte Lorenese"2, ma * Ministro plenipotenziario, già Console generale d'Italia in Addis Abeba; docente di Storia e istituzioni dei paesi afroasiatici. 1 Per queste misure e questi dati ringrazio la dott. Giovanna Gaeta, direttore del Museo Nazionale del Bargello (Firenze). 2 Debbo alla cortesia della dott. Silvia Meloni, direttore dell Ufficio Ricerche della</page><page sequence="2">1 64 SALVATORE TEDESCHI questa ricerca, presumibilmente lunga e complessa, non è stata ancora compiuta3. Dopo il 1771, la croce venne menzionata e sommariamen- te descritta nell'inventario del 1784 (pp. 229-230), dal quale si passa a quello del 1825 (n. 2247 del registro) in cui la croce è per la prima volta oggetto di una più diffusa descrizione, che non sembra necessa- rio riportare qui. Importa invece segnalare che a fronte di tale descri- zione, nella colonna "Osservazioni", si legge la seguente "Nota", redat- ta in epoca successiva da Giuseppe Sapeto4, a richiesta della direzione del museo: Croce con iscrizione in dialetto Etiopico, eseguita circa il XV secolo ed in- cisa probabilmente nello Sciawa [= Scioa], che è la provincia cristiana più meri- dionale d'Abissinia. Parte anteriore. In capo alla croce la scrittura è inesplicabile, abbenché la parole o lettere siano leggibili. Più sotto, nel mezzo, due parole esprimono: Immagine della Crocefìssione, cioè Crocefìsso. La più lunga iscrizione del mezzo dice: «Questa croce diede Ba-eda-Ma- riam re, chiamato Dawit (Davide) agli Amahara, onde (le) cantino con essa inni in Gorgora, nel venerdì e mercoledì sempre; e questo fu mandato dal re, al qua- le non manchi la misericordia, né i beni temporali in verun modo. Né si faccia uscire senza grande giuramento; e chi toglierà qualche cosa dei beni dei Cristia- ni (Amahara) sia anatematizzato nella bocca del Padre, e del Figliuolo e dello Spirito Santo. Amen». Notisi che Ba-eda-Mariam sembra essere il figlio di Zara-Jaeqob, quegli stesso che mandò ambasciatori al Papa, a tempo del concilio di Firenze nel XV secolo. Nel riverso della medesima trovasi scritto: «Questa croce è del Re, che gli ottenga buona vita e misericordia, ed il perdono dei peccati. Amen». E più sotto nel braccio sinistro: «Michele e Gabriele lodino Maria ed il di- letto suo figlio». L'altra iscrizione del diritto non si legge bene; ed incomincia: [«] Croce della Chiesa... Fu quindi osservato che non è molto corretta, tanto nella sintassi che nell'ortografia, ed anche il dialetto non è dei migliori. Marzo 1856. Traduzione del Prof. Giuseppe Sapeto fatta ad istanza di A. M. Migliarini Soprintendenza per i beni artistici e storici (Firenze), queste ed altre notizie circa la croce in esame. 3 L'autore del presente studio si è proposto di condurre tale ricerca archivistica, ma non ne ha avuto sinora la possibilità. 4 Giuseppe Sapeto (1811-1895), missionario lazzarista, giunse nel 1837 in Etiopia dove rimase sino al 1843; vi tornò nel 1850 continuando ad interessarsi allo studio di quel paese. Rientrato in Europa, smise definitivamente l'abito talare dedicandosi ai suoi studi ed a questio- ni coloniali italiane. Nel 1864 fu nominato insegnante di arabo presso l'Istituto Tecnico di Genova, incarico che tenne fino al 1891 quando venne collocato a riposo. E' l'autore di vari libri sull'Etiopia.</page><page sequence="3">Tav. I - S. TEDESCHI, Una storica croce processionale etiopica Recto della croce (Gab. fot. della Soprintendenza per i beni artistici e storici di Firenze)</page><page sequence="4">Tav. II - S. TEDESCHI, Una storica croce processionale etiopica Verso della croce (Gab. fot. della Soprintendenza per i beni artistici e storici di Firenze)</page><page sequence="5">UNA STORICA CROCE PROCESSIONALE ETIOPICA, ECC. 165 Infine questa croce venne menzionata, con qualche dettaglio, ma senza nuovi elementi, nei cataloghi pubblicati sul finire del secolo scor- so a cura o per interessamento del predetto Museo5. E' opportuno anticipare che, malgrado alcune lacune e imprecisioni della sua lettura, Sapeto aveva correttamente compreso che la croce an- dava attribuita al negus Ba'eda-Märyäm, il quale era il figlio e successo- re del grande Zar'a-Ya'qob6. Di parere contrario fu invece lo studioso francese F. de Lasteyrie. Questi, pur non essendo un etiopista, criticò l'o- pinione di Sapeto in un suo lungo articolo apparso nel 1874, che sem- bra essere il solo studio specifico dedicato sinora alla croce fiorentina7. Ma le ipotesi avanzate dal Lasteyrie sono oggi inaccettabili, sicché sembra opportuno procedere ad un riesame complessivo dei problemi relativi a questa croce. Il presente studio si propone anzitutto di tracciare una descrizione della croce; in secondo luogo, di dare la trascrizione e traduzione di tutte le iscrizioni incise sulle due facce della croce; in terzo luogo di commentarle; infine, di formulare alcune deduzioni conclusive. I - Caratteristiche della croce Vengono qui pubblicate le due fotografie fornite dalla direzione del Museo Nazionale del Bargello e riproducenti tanto la faccia ante- riore (recto) quanto quella posteriore (verso) della croce in esame (v. le tavole I e II). Come tutte le croci processionali etiopiche, anche questa è forma- ta di due parti distinte, prodotte separatamente: il corpo della croce (che comprende la croce propriamente detta con le sue appendici, ossia 5 A. Campani, Guida per il visitatore del R. Museo Nazionale nell'antico palazzo del Potestà in Firenze, Firenze 1884, p. 99; I. Supino, Catalogo del R. Museo Nazionale di Firenze (Palazzo del Potestà), Roma 1898, pp. 351-352. 6 Comunque, come verrà precisato appresso, è stato accertato che la delegazione etiopica presentatasi al concilio di Firenze, era stata inviata da Nicodemo, abate del convento etiopico di Gerusalemme, all'insaputa del negus Zar'a-Ya'qob; cf. infra la nota 44. 7 F. de Lasteyrie, Notice sur une ancienne croix éthiopienne conservée à Florence, "Mémoi- res de l'Académie des inscriptions et belles lettres", Paris 1874, pp. 237-262; il disegno a p. 239 riproduce la sola faccia anteriore (recto) della croce fiorentina. Questo autore segnala di aver interpellato due noti etiopisti del secolo scorso (Antoine d'Abbadie e Herman Zotenberg), ma dal suo articolo non risulta quale sia stato l'apporto dei due specialisti.</page><page sequence="6">166 SALVATORE TEDESCHI le crocette poste alle estremità dei tre bracci liberi e le anse inferiori) e il manicotto (specie di tubo destinato a ricevere il manico di legno col quale la croce veniva portata in processione). Il corpo della croce è stato ricavato da una lamina di ottone (fr. laiton, ingl. brass) sulla quale è stata anzitutto disegnata la sagoma o profilo della croce; tagliando poi la parte del metallo non compresa entro la sagoma, si è ottenuto il corpo della croce; successivamente, questo corpo è stato inciso con uno strumento aguzzo (bulino) per ot- tenere un insieme di disegni geometrici ed antropomorfi8. Invece il ma- nicotto (sul quale veniva poi inserito il corpo della croce) è in bronzo ed è stato manifestamente ottenuto per fusione, con il sistema della cera persa. Esaminiamo in modo più particolare le varie parti della croce. 1 . La parte centrale La parte centrale del corpo della croce ha la forma di un quadra- to; dai quattro lati di esso si estendono i quattro bracci della croce; o- gni braccio trasversale ha una larghezza pari a circa la metà del lato del predetto quadrato, mentre gli altri due bracci (braccio superiore e brac- cio inferiore) hanno ciascuno un'altezza pari a quasi 3/4 del lato del quadrato centrale. Pertanto la croce, il cui aspetto è piuttosto tozzo, ha airincirca9 la forma seguente : 8 Non si tratta quindi di scultura. L'arte etiopica ha sempre ignorato la scultura di figure antropomorfe, sia di quelle a tutto tondo sia di quelle a bassorilievo; tale atteggiamento era dettato dal timore dell'idolatria, in obbedienza al precetto biblico: "Tu non farai immagini intagliate"; cf. I. LuDOLF, Historia Aethiopica sive brevis et succincta descriptio regni Habessino- rum, Francofurti ad Moenum 1681, liber III, cap. VI, §§ 29-30; J. Leroy, L'Ethiopie: Archéo- logie et culture, Paris, Desclée De Brouwer, 1973, p. 114. 9 Diciamo "all'inarca" perché in realtà i quattro bracci della croce fiorentina sono leg- germente patenti (fr. pattes), ossia vanno gradatamente espandendosi verso le estremità.</page><page sequence="7">UNA STORICA CROCE PROCESSIONALE ETIOPICA, ECC. 167 Nel quadrato centrale, su ambedue le facce della croce, sono incise figure antropomorfe. Al 'recto l'incisione rappresenta la crocifissione di Gesù; raffigurato con l'aureola in capo, Cristo ha il costato nudo, mentre i suoi lombi sono ricoperti da una corta veste (perizoma); ai suoi lati si riconoscono, in atteggiamento raccolto, la Madonna e San Giovanni, am- bedue con un'aureola e lunghe vesti; un velo ricopre il capo di Maria. Al verso la croce ha un'aspetto consimile, ma nel quadrato centrale l'inci- sione raffigura la Vergine (seduta) col Bambino (poggiante sul di lei braccio destro), fiancheggiata da due personaggi aureolati e indossanti lunghe vesti, nei quali è agevole riconoscere gli arcangeli Michele e Ga- briele, tradizionali protettori di Maria e del Bambino nell'arte etiopica10. Sui quattro tozzi bracci della croce non sono incise figure umane. Vi si scorgono al recto quattro pannelli (ed altrettanti al verso) il cui fondo è inciso con ornamenti ad intreccio (entrelacs)', questi pannelli sono rac- chiusi entro due orli parimenti ornati con disegni ad intreccio; tra que- sti due orli, incise entro i bracci della croce e il pannello centrale di cia- scun braccio corrono due cornici "vuote" (senza ornamenti) nelle quali so- no state incise le iscrizioni di cui si dirà nelle pagine che seguono (tali cornici "vuote" mancano nel braccio inferiore della croce, al recto). 2. Le crocette Tranne il braccio sul quale è inserito il manicotto (braccio infe- riore), ognuno degli altri tre bracci è prolungato da una crocetta equi- latera i cui tre bracci liberi terminano a loro volta con una piastrina ro- tonda; la croce comprendeva nove piastrine ma una di esse è oggi man- cante in seguito a rottura11. Su ambedue le facce della piastrina più al- ta, che segna il culmine della croce, è incisa una crocetta equilatera, mentre in ognuna delle altre piastrine, su ambedue le facce, è inciso il disegno stilizzato di un uccello, probabilmente una colomba, simbolo frequente nell'arte etiopica e in particolare nelle croci etiopiche12. 10 Si può aggiungere che questa distribuzione dei due temi (Crocifissione al recto e Madonna col Bambino al verso) era frequente nelle croci processionali etiopiche di quei secoli. 1 1 La rottura è comunque antica poiché la mancanza della nona piastrina è attestata dagli inventan del Museo e si nota anche nel disegno pubblicato oltre un secolo fa dal Lastey- rif art rit n ?39 12 Cf. S. Chojnacki, Major themes in Ethiopian painting, Wiesbaden, F. Steiner, 1983, pp. 124, 159 (fig. 45a), 178: "Birds as ornaments are common in the illuminations of early Ethiopian gospels".</page><page sequence="8">168 SALVATORE TEDESCHI In ciascuna delle tre crocette terminali, su ambedue le facce, è in- cisa una figura umana che con la mano destra sorregge davanti al pet- to una croce manuale; tale figura è munita di aureola e di due corte ali. Ma al recto della sola crocetta superiore, questa figura è fiancheg- giata da due altri personaggi: alla sua destra v'è un'altra figura consi- mile (con aureola, ali e croce manuale), mentre la figura che sta alla sua sinistra differisce in quanto, pur essendo munita di aureola, non ha le ali. E* agevole comprendere che le figure alate rappresentano degli an- geli, anzi degli arcangeli; più precisamente, le sette figure alate incise sulle tre crocette (quattro figure al recto e tre al verso) rappresentano "i sette arcangeli" menzionati nell'iscrizione (che si esaminerà fra poco) ed accolti dalla tradizione etiopica13. In particolare, è evidente che le due figure alate incise nella crocetta superiore (al recto) rappresentano gli arcangeli Michele e Gabriele ai quali, secondo la tradizione etiopi- ca, è affidato il compito di proteggere Maria e il Bambino14. Quanto al personaggio aureolato ma non alato che fiancheggia questi due arcangeli, nulla ci permette di identificarlo con sicurezza. L'incisore potrebbe, per esempio, aver voluto raffigurare San Frumenzio (Abbã Sãlamã, evangelizzatore dell'Etiopia) o Takla-Hãymãnot, il santo nei cui confronti gli Etiopi nutrono particolare devozione. 3. Le anse inferiori Nella sua parte inferiore, il corpo principale della croce è munito delle due grandi anse ricurve15 che si riscontrano in tutte le croci pro- cessionali etiopiche e che sono una loro caratteristica. La funzione di queste anse è semplice: servono a sostenere e trattenere i veli (in gene- re colorati vivacemente) che durante le processioni vengono appesi a 13 L'iscrizione della croce fiorentina menziona "i sette arcangeli" senza indicarne i nomi; cf. C. Conti Rossini, L'arcangelo Afnin nella letteratura etiopica, in «Analecta Bollandiana» (Bruxelles), 68 (1950), pp. 434-435, il quale segnala (sulla base delle tradizioni letterarie etio- piche che sembrano risalire al libro di Henoc) che nella tradizione etiopica i sette arcangeli era- no: Michele, Gabriele, Raffaele, Uriel, Sadakyãl Sarãtyãl e Ananyãl, ma che ad alcuni di questi nomi venivano sovente sostituiti altri come Raguel, Fanuel, Remeyel e Afnin. 14 Chojnacki, op. cit., p. 179; in questa opera sono numerose le riproduzioni di pitture etiopiche contenenti la raffigurazione di Maria col Bambino, fiancheggiata dagli arcangeli Michele e Gabriele. 15 Queste anse vengono spesso chiamate "bracci inferiori" della croce, ma riteniamo pre- feribile evitare tale terminologia per le confusioni che può generare con i veri bracci della croce.</page><page sequence="9">UNA STORICA CROCE PROCESSIONALE ETIOPICA, ECC. 169 queste croci conferendo loro maggior garbo e distinzione16. Nel "cordino" decorativo che corre verso il centro del nastro me- tallico formante queste anse, è inciso un disegno ad intreccio consimi- le a quello che corre lungo l'orlo esterno della grande croce; al verso, questo cordino ad intreccio è doppio e corre lungo i due bordi del na- stro metallico formante le due anse. Infine, nella loro parte inferiore, queste anse sono prolungate da un sostegno in forma di U bassa e squadrata che in genere manca nel- le croci processionali etiopiche. L'artigiano che forgiò questa croce sem- bra quindi aver voluto ovviare, con tale sostegno, ai rischi di rottura delle due anse. 4. // manicotto Nulla da segnalare in merito al manicotto. Si può soltanto ri- levare che esso reca, a metà altezza, un "colletto" decorativo for- mato da un semplice disegno geometrico a quadrati, scalfito nel bronzo. II - Le iscrizioni Sulla croce, tanto al recto quanto al verso, sono incise due iscri- zioni in etiopico (ge'ez), la più lunga delle quali è quella che si legge sulla faccia anteriore della croce (recto). Tali iscrizioni sono state lette da Giuseppe Sapeto e da F. de Lasteyrie, ma queste letture sono in- complete e imprecise. Ci proponiamo ora di procedere come segue: 1) lettura, traslitte- razione interlineare e traduzione letterale dell'iscrizione al recto; 2) stes- sa operazione per l'iscrizione al verso; 3) traduzione libera delle due i- scrizioni, ossia di tutte le scritte17. 16 Cf. E. MOORE, Ethiopian processional crosses, Addis Ababa, Institute of Ethiopian Stu- dies, 1971; sulla copertina di questo volumetto è riprodotta una fotografìa a colori raffigurante una processione di ecclesiastici etiopici recanti grandi croci adorne di sciarpe e veli colorati. 17 L'autore del presente studio deve particolare gratitudine al dott. Osvaldo Raineri, studioso di antichi manoscritti etiopici, al quale spetta il merito principale della decifrazione e traduzione integrale delle iscrizioni incise sulla croce fiorentina.</page><page sequence="10">170 SALVATORE TEDESCHI 1. Al recto A) Nella crocetta più alta, al di sopra della testa del personaggio cen- trale (che, come detto dianzi, raffigura San Michele arcangelo), si legge: saVatu liqana malaekt I sette arcangeli18 B) Nella cornice che divide il braccio superiore della croce dal quadrato centrale (Crocifissione) sono incise due parole: se(la seqlat Immagine della Crocifissione C) Al di sopra della testa di Cristo crocifisso, in due lunghe righe scrit- te su tutta la larghezza della croce (compresi i due bracci trasversali), si legge: a) Hi+'-odt)&lt;t&gt;n--Q)un'-nhg'-&lt;iiicß9o--'}rh/ü-- zanta masqala wahaba ba'eda maryarn negus questa croce donò Ba'eda-Märyäm19 il re b) W+Ù9°H : 3 W ■■ ñft9° ^¿. -• YÌUD :&amp;*WU/)/h[}] za-tasameya dawit la-amhara kama yetmahelalu chiamato Dãwit agli Amhãrã affinchè preghino batti ba-gorgora baJarb wa-rabtt watera wa-za-talé'ka con essa in Gorgorã il venerdì e il mercoledì20 sempre e ciò fu mandato d) ïi9°'nn-(hnT)ç°&lt;hi&gt;&lt;TL&amp; em-negus haba ambara iye- dal re agli Amhãrã non prenda 18 V. la nota 13. 19 Questo nome, tipicamente cristiano, significa: "Per mano di Maria". 20 Gli Etiopi cristiani digiunano ogni mercoledì ed ogni venerdì , giorni importanti perché in essi Gesù venne condannato e crocifisso; cf. Aymro Wondmagegnehu &amp; Joachim Motovu, The Ethiopian Orthodox Church, Addis Ababa, Ethiopian Orthodox Mission, 1970, p. 63.</page><page sequence="11">UNA STORICA CROCE PROCESSIONALE ETIOPICA, ECC. 171 D) L'iscrizione continua con due sole lettere scritte nella corni- ce estrema del braccio trasversale a sinistra del lettore e prosegue nella parte superiore della cornice interna dei due bracci trasversali della croce (iscrizione divisa in due tronconi dall'immagine della Crocifissione): nesel '] em newaya wa-i-mentani wa-i-yavese'u zanta dalle suppellettili alcunché e non portino fuori questa E) L'iscrizione prosegue nella cornice esterna del braccio alla sini- stra del lettore (scrittura su due colonnine affiancate) come segue: masqala Ám-]b~eta krestiyãn za-enbala ba-mehela croce dalla chiesa se non per la preghiera F) L'iscrizione prosegue nelle due righe orizzontali incise sotto la Crocifissione su tutta la larghezza della croce: a) (DñhffD-r)[ah]ft írh]'-Hh?nñ--?°V')- wa-la-ema alwelsel W za-enbala mehella e se porteranno fuori senza la preghiera b) a)ohr?L¿'ñhúV:ínn:7¿p&lt;?^7+t:h[^Jñ^^ wa-la'ekhi la-ema nase'a newaya mentani èjrì'-amhara e se anche un ministro prese alcuna suppellettile dagli Amhãrã e) ŒhWt ■■ h&amp;n'hnnLïï-fiŒœAg*- weguza la-yekunu ba-afa ab wa-wald scomunicato siano per bocca del Padre e del Figlio d) CdCWlLil :4&gt;frt1'' 7}0l%~] wa-manfas qeddus amen e dello Spirito Santo21 amen 21 Nelle scomuniche di questo tipo, tale formula sanzionatoria ("per bocca del Padre e del Figlio e dello Spirito Santo") è quella più frequente; cf. i numerosi esempi contenuti nei docu- menti pubblicati da C. Conti Rossini, Documenta ad illustrandam Historiam: I - Liber Axumae, «Corpus Scriptorum Christianorum Orientalium», voi. 58 (nuova numerazione), Parisiis 1910.</page><page sequence="12">172 SALVATORE TEDESCHI G) Infine, nella cornice interna del braccio sinistro della croce (a sinistra del lettore), nelle due colonnine verticali (scritte a caratteri al- ternati), si legge: réum helawa22 la-ema awese'u zanta masqala maledetto sia se portera(nno) fuori questa croce. 2. Al verso L'iscrizione al verso della croce è più breve e di lettura più age- vole. Si compone di due parti o frasi. A) Si inizia dal tratto orizzontale superiore della cornice esterna del braccio superiore della croce; si prosegue nel tratto orizzontale superiore della cornice interna dello stesso braccio; infine si leggono alternativa- mente le sillabe incise nelle due colonnine verticali della stessa cornice: a) tn±:avt)&lt;ì&gt;A-.fiThf"i: zentu masqal la-negus'ena questa croce al re nostro b) &amp;rhÇ&gt;Aiï&amp;û):hû)/)û0fri&gt;L*- yekuno la-heywat wa-la-madhanit sia per la vita e per la salvezza e) u)/)f)L + :¿fíLTl*-7iW}£l wa-la-serëta hatïat arrien e per la remissione dei peccati amen 22 La parola re'um (dalla radice ra'ama = risonare, tuonare) si legge chiaramente ma non si adatta alla frase; forse si deve leggere regum (maledetto) in quanto, nella scrittura etiopica, la sillaba (u e la sillaba gu differiscono soltanto per la barra che nella prima sillaba chiude il carat- tere verso la sinistra, barra che pertanto sembra dover essere qui soppressa. - Quanto alla parola helawa (anch'essa chiara, malgrado il singolare inserimento di quattro inutili puntini &lt;::&gt; prima dell'ultima sillaba), essa sembra ricollegabile alla radice hallawa (= essere, esistere). - Riteniamo quindi che si possa optare per la seguente traduzione di queste due parole: "maledetto sia".</page><page sequence="13">UNA STORICA CROCE PROCESSIONALE ETIOPICA, ECC. 173 B) La seconda frase inizia nel tratto orizzontale inferiore della cor- nice esterna del braccio superiore della croce e prosegue entro la corni- ce interna del braccio sinistro della croce (a sinistra di chi legge): mika'ïl wa-gabre'ël yekälelwä Michele e Gabriele attorniano maryani mes la jtqur walda Maria col suo diletto Figlio 3. Traduzione libera Malgrado qualche errore grafico e qualche difetto sintattico, le i- scrizioni incise sulle due facce della croce fiorentina sono ben com- prensibili. Eccone una versione libera: Recto: I sette arcangeli. Immagine della crocifissione. II re Ba'eda-Maryam chiamato Dãwit donò questa croce agli Amhãrã af- finchè preghino con essa in [= nella chiesa di] Gorgorã il venerdì e il mercoledì , sempre. E ciò fu comandato dal re agli Amhãrã: non si prenda alcunché delle suppellettili [della chiesa] e non si porti fuori questa croce dalla chiesa se non per la preghiera; e se la porteranno fuori senza la [necessità della] preghiera e se an- che un ministro prendesse alcuna suppellettile dagli [=dalla chiesa degli] Amhãrã, scomunicati siano per bocca del Padre e del Figlio e dello Spirito Santo. Amen! Sia maledetto chi asporterà questa croce! Verso: Questa croce al nostro Re, sia per la vita e per la salvezza e per la remis- sione dei peccati. Amen! Gli arcangeli Michele e Gabriele attorniano Maria col suo diletto Figlio.</page><page sequence="14">174 SALVATORE TEDESCHI III - Commento La lettura completa delle iscrizioni basta a darci sicuri chiarimenti circa il donatore di questa croce, i donatari e lo scopo della donazione. 1. // donatore II sovrano donatore della croce è Ba'eda-Maryam (figlio e succes- sore del negus Zar'a-Ya(qob), il quale regnò durante un decennio (1468-1478) e i cui annali vennero pubblicati e tradotti sin dalla fine del secolo XIX23; questo sovrano è anche ricordato in altri testi etiopi- ci, per esempio negli "Atti di Marha-Krestos", che fu il nono abate del convento di Dabra Libanos nello Scioa e che occupò tale carica dal 1463 sino al 149724. Invece Lasteyrie sostenne che il monarca menzionato nell'iscrizio- ne della croce non poteva essere il predetto negus Ba'eda-Maryam per- ché questa iscrizione gli attribuisce il nome Dãwit (Davide), mentre la storia dell'Etiopia medioevale conoscerebbe -secondo lo studioso france- se- soltanto due sovrani che avrebbero portato tale ultimo nome: Dãwit I (1380-1412), padre di Zar'a-Yïqob, e Dãwit II, nome imposto al ne- gus Lebna-Dengel (1 508-1 540)25. Così Lasteyrie intraprese una lunga discussione per stabilire a quale di questi due Dãwit andrebbe attri- buita la croce in esame; finalmente optò per la prima ipotesi asserendo che "nulla ci impedisce di ammettere che la croce conservata nel museo fiorentino possa essere giunta in Italia durante il regno di Dãwit I"26, ossia verso la fine del secolo XIV. Ma oggi tutta questa discussione può essere tralasciata poiché si sa che -contrariamente alla tesi di Lasteyrie- Ba'eda-Maryam assunse pro- 23 J. Perruchon, Les chroniques de Zar' a Yâqob et de Ba'eda Mâryâm rois d'Ethiopie de 1434 à 1478, Paris 1893, pp. 105- 182; secondo questi annali, Ba'eda Mãryãm morì appe- na trentenne; aveva fissato la sua residenza nell'Amhara meridionale, in Atronsa Mãryãm ("Tro- no di Maria"), località in cui eresse una chiesa omonima; D. Brielli, Ricordi storici dei Uollo, in «Studi etiopici raccolti da C. Conti Rossini», Roma, I.P.O., 1945, p. 81. 24 S. Kur, Actes de Marha Krestos, in «Corpus Scriptorum Christianorum Orientalium», voi. 331, Louvain 1972, pp. 52-54, 56-59, 76-80. 25 II nome Dawit (III, non II) venne imposto a Lebna-Dengel quando ascese al trono nel 1508, non ancora dodicenne; nella seconda parte del suo regno, dopo l'invasione islamica iniziatasi nel 1527, Lebna-Dengel adottò il nome regale Wanãg-Sagad. 26 Lasterye, art. cit., p. 255.</page><page sequence="15">UNA STORICA CROCE PROCESSIONALE ETIOPICA, ECC. 175 prio il nome regale Dãwit; è vero che in alcuni repertori compilati da studiosi europei, gli venne invece attribuito il nome regale Ciriaco27, ma si trattò di un semplice abbaglio che di recente è stato dissipato28. Gli annali di questo sovrano indicano esplicitamente che, salito al trono, questo monarca assunse il nome regale Dãwit29. Si aggiunga che la storia dell'Etiopia non conosce alcun altro sovrano di nome Ba'eda-Maryam in quei secoli. Pertanto non può sussistere alcun dubbio circa la datazione della croce fiorentina: essa risale al regno di Ba'eda-Maryam detto Dãwit (II) ossia al decennio 1468-1478. 2. / donatari I beneficiari di questa donazione sovrana sono chiaramente no- minati: sono gli Amhãrã, nome etnico inciso tre volte al recto del- la croce in esame. Gli Amhãrã sono gli abitanti della vasta omoni- ma regione etiopica centrale compresa fra il Tigré, il Goggiam e lo Scioa; i suoi abitanti parlano l'amarico; in questa regione il cristia- nesimo si era molto rafforzato durante il regno di Zar'a-Ya'qob (1434-1468), noto per l'energica azione da lui svolta sia nel campo politico sia in quello religioso. Nel donare quindi questa croce agli Amhãrã, Ba'eda-Maryam non faceva che proseguire la politica già svolta da suo padre30. Quanto ai fini ai quali Ba'eda-Maryam mira- va mediante la donazione di questa croce, ci proponiamo di farne cenno nel paragrafo seguente. Anche a proposito degli Amhãrã, Lasteyrie criticò Giuseppe Sape- 27 II presunto nome regale Ciriaco si legge nelle seguenti opere: W. Wright, Catalogue of the Ethiopie manuscripts in the British Museum acquired since the year 1847, London 1887, p. VII (Introd.); E.A.W. Budge, A History of Ethiopia: Nubia and Abyssinia, London, Methuen, 1928,11, p. 312; C. Conti Rossini, V Abissínia, Roma, Cremonese; 1929, p. 159. 28 Per la genesi della svista, cf. S. Tedeschi, òu un annotazione in un antico codice etiopi- co, in «Quaderni di Studi Etiopici» (Asmara), 3-4 (1982-1983), pp. 85-88. La spiegazione dell'abbaglio è semplice: Francisco Alvares, cappellano della prima missione portoghese in Etio- pia (1520-1526), aveva scritto che il bisnonno di Lebna-Dengel si chiamava Zeriaco (recte Zar'a-Ya'qob); successivamente lob Ludolf credette che Zeriaco (da lui letto Ciriaco) fosse il nome regale del nonno di Lebna-Dengel; la svista era dunque soltanto il risultato di un doppio errore. 29 Perruchon, op. cit., p. 124: 30 Ampie descrizioni delle politiche religiose dei negus Zar a-Yalqob e Ba eda-Maryam in Taddesse Tamrat, Church and State in Ethiopia, 1270-1527, Oxford, O.U.P., 1972.</page><page sequence="16">176 SALVATORE TEDESCHI to, che nella sua traduzione (parziale) delle iscrizioni della croce aveva scritto che esse contenevano il divieto di asportare "i beni dei cristiani (Amhãrã)"; secondo Lasteyrie, questa frase proverebbe che Sapeto igno- rava che gli Amhãrã sono soltanto gli abitanti di una provincia cri- stiana dell'Etiopia31. Ma è un'accusa inconsistente poiché Sapeto era un'etiopista e aveva trascorso lunghi anni in Etiopia; anzi, è Lasteyrie che sembra ignorare che nel secolo XV la popolazione di buona parte del regno dei Salomonidi non era ancora tutta cristiana (o era cristiana solo superficialmente), tanto che Zar'a-Ya'qob dovette duramente com- battere contro le sopravvivenze pagane anche all'interno del suo regno. 3. Scopo della donazione Infine l'iscrizione contiene un elemento importante, anch'esso sfuggito al Lasteyrie: il sovrano aveva esplicitamente destinato la croce alle cerimonie religiose della chiesa di Gorgorã. Gorgorã è il nome della vasta penisola che si protende verso sud dalla riva settentrionale del lago Tana32. L'iscrizione non specifica qua- le fosse la chiesa alla quale la croce era destinata, ma tutto lascia pre- sumere che si trattasse della chiesa di Dabra Sina, sita su un promon- torio di quella penisola e di cui R.E. Cheesman ha lasciato una minu- ta descrizione33. Secondo la tradizione locale, questo santuario venne fondato dal negus 'Amda-Seyon (1314-1344) e questa attribuzione è plausibile essendo noto che sotto questo sovrano il dominio dei Salo- monidi si estese sulle isole del lago Tina e sulle sue rive occidentali a- bitate da pagani34; secondo la stessa tradizione, questa chiesa di Dabra Sina "non venne mai distrutta né abbandonata", particolare che confer- ma la sua funzione storica. 31 Lasteirye, op. cit., p. 249. 32 C.T.I., Guida dell'Africa Orientale Italiana, Milano 1938, pp. 367-369 (e l'annessa cartina geografica della zona del lago Tana). 33 R.E. Cheesman, Lake Tana and the Blue Nile: an Abyssinian quest, London, Mac- millan, 1936, pp. 196-197; anche la Guida citata nella nota precedente menziona Dabra Sina (p. 368), ma le dedica soltanto qualche parola; G. Dainelli, La regione del lago Tana, Milano, Mondadori, 1939, non parla di Dabra Sina, ma la colloca sulla sua carta geografica e pubblica due dipinti appartenenti a questa chiesa (tavole CXI e CXII). 34 C. Conti Rossini, L agiografia etiopica e gli Atti del santo Yâfqeranna-Egzi, in «Atti 1st. Veneto di scienze, lettere ed arti» (Venezia), 96 (1936-37), II, pp. 423-425.</page><page sequence="17">UNA STORICA CROCE PROCESSIONALE ETIOPICA, ECC. 177 Certo la donazione della croce a questo santuario da parte di Ba'eda-Maryam era dettata dalla religiosità del sovrano, ma egli perse- guiva anche uno scopo politico. Al suo avvento, non si era ancora e- saurita la grande espansione del dominio dei Salomonidi; sin dal tem- po di 'Amda-Seyon, i sovrani cristiani avevano promosso e favorito la fondazione di chiese e di conventi nei territori di recente conquista ed anche sulle frontiere di questi territori, poiché tale politica religiosa co- stituiva un efficace fattore di penetrazione e di espansione35. Pertanto la croce fiorentina attesta che la stessa politica consolidatrice ed espan- sionistica della dinastia salomonide venne perseguita anche dal negus Ba'eda-Maryam: lo stato era dunque il protettore della fede e della chiesa etiopica, mentre questa, a sua volta, era divenuta la più fida al- leata dello stato, la sua più valida testa di ponte nelle zone di frontie- ra, in vista di ulteriori avanzate. E' sufficiente osservare uno schizzo geografico rappresentante l'espansione della chiesa etiopica durante il secolo XV36, per rendersi conto che il Dambyã (provincia dell'Amhara a cui appartiene la penisola di Gorgorã) era allora una marca confina- ria del dominio dei Salomonidi, a stretto contatto con popoli non an- cora conquistati né evangelizzati. Si comprende quindi perché, nella dedica incisa su questa croce, Ba'eda-Maryam nomini tre volte gli Amhãrã: essi costituiscono l'et- nia che in loco interpreta ed appoggia la politica della dinastia cri- stiana regnante. IV - Deduzioni Conclusive Dallo studio di questa croce si possono trarre deduzioni interes- santi da un triplice punto di vista: per la storia dell'Etiopia, per lo stu- dio delle croci etiopiche e, infine, per la storia dell'arte etiopica. 1 . Sul piano della storiografia dell'Etiopia Si è già detto che al negus Ba'eda-Maryam fu imposto, secondo gli stessi annali del suo regno, il nome regale Dãwit, ossia Davide (II). 35 Ibidem, p. 426. 36 Si veda questa carta geografica in Taddesse Tamrat, op. cit., p. 204.</page><page sequence="18">178 SALVATORE TEDESCHI La croce fiorentina ci somministra ora la prova che questo sovrano usò effettivamente il nome Dãwit e che pertanto vanno oramai emen- dati quei repertori europei in cui si attribuisce erroneamente il nome Ciríaco allo stesso monarca. 2. Sul piano dello studio delle croci etiopiche Essendo un dono del negus Ba'eda-Maryam (1468-1478), la croce fiorentina è databile con sicurezza. Essa va collocata fra le poche croci processionali etiopiche attribuibili al secolo XV e questo è un risultato importante. Quando infatti sarà possibile stabilire un attendibile cata- logo cronologico delle principali e più antiche croci processionali etio- piche, sarà anche possibile approfondire indagini e paragoni atti a pre- cisare i principi da seguire nello studio di questo particolare settore dell'arte etiopica. Entro i limiti del secolo XV, la croce fiorentina potrà, quindi, essere comparata con le principali croci processionali risalenti a quel secolo. Per esempio, potrà e dovrà essere raffrontata con due altre note croci antiche: A) Croce processionale donata dal re Zar'a-Ya(qob al monastero di Dabra Nagwadgwãd e conservata nel monastero di Dabra Estifanos (S. Stefano) nell'isola di Daga, nel lago Tana37; è una grande croce gem- mata racchiudente, entro una specie di cornice esterna, una croce la cui forma (patente e raccolta) richiama quella della croce fiorentina; nel centro, in rilievo, sono rappresentate, al recto la Crocifissione38 e al ver- so una figura umana seduta ed aureolata recante un libro sulle ginoc- chia (Cristo?)39; non contiene iscrizioni tranne la breve menzione della donazione sovrana incisa sul manicotto; 37 MOORE, op. cit., p. 28, che registra questa croce senza pubblicarne il disegno (la menzione della donazione del negus Zar'a-Ya'qob è incisa sul manicotto); per le riproduzioni fotografìche delle due facce di questa croce cf. infra le note 38 e 39. - Cheesman, op. cit., pp. 137-145 riferisce sugli oggetti da lui esaminati in Dabra Estifanos (nell'isola di Dãgã) ma non parla di questa croce che, apparentemente, non gli venne esibita dai religiosi del posto. 38 La fotografìa della faccia anteriore è stata pubblicata in S. P. Petrides, The wonderful world of Ethiopian crosses, in«Ethiopia Mirror» (Addis Abeba), VII, No. 2-3, January 1969, p. 71. 39 La fotografìa della faccia posteriore (recante al centro una figura aureolata e seduta con un libro sulle ginocchia) è stata pubblicata in Pierre Du BOURGUET (cur.), L'art copte (Petit Palais, 15 juin - 15 septembre 1964), Paris 1964, pp. 257-258 (n. 318 di questo catalo- go dell'esposizione).</page><page sequence="19">UNA STORICA CROCE PROCESSIONALE ETIOPICA, ECC. 179 B) Croce processionale proveniente dal Goggiam e facente parte del- la collezione dell'Institute of Ethiopian Studies di Addis Abeba, n. 3970 40; anche la forma di questa croce ricorda quella della croce fio- rentina (bracci tozzi e patenti, recanti tre crocette all'estremità dei tre bracci liberi), ma vi sono differenze notevoli circa la decorazione: al rec- to, in una mandorla centrale, è incisa l'immagine di Cristo seduto, raffi- gurato come Giudice dell'Universo (con la mano destra alzata, mentre la sinistra sorregge un libro); sui bracci della croce e sulle tre crocette sono incise due altre figure umane accompagnate da una breve iscrizione ("Im- magine di Michele e Gabriele"); il corpo della croce non reca iscrizioni. Le ricerche comparate su tutte le croci processionali attribuibili con sicurezza al periodo del cosiddetto "medioevo" etiopico (anteriore al secolo XVI) non sono state ancora intraprese, ma possono condurre a ri- sultati interessanti. 3. Sul piano della storia dell arte etiopica Infine la croce fiorentina risolleva un problema importante e deli- cato: quello delle influenze straniere sugli sviluppi dell'arte etiopica. Chi osservi le due facce di questa croce è colpito da un netto con- trasto. Le immagini dei sette arcangeli (con il libro, l'aureola e le ali) sono state certo incise da mano etiopica richiamando esse modelli fre- quenti nei dipinti e nelle miniature etiopiche; ma le due immagini cen- trali principali (Crocifissione e Madonna col Bambino) hanno poco o nulla che le accomuni alle figure espresse dall'arte etiopica del secolo XV. Nella prima immagine, Cristo crocifisso ha il capo reclinato, il corpo leggermente volto verso destra, il viso regolare incorniciato da una corta barba, gli arti ben proporzionati, le gambe lievemente flesse, le pieghe del perizoma disposte con cura sui fianchi fino alle ginocchia. Quanto all'altra immagine, Maria col Bambino è certo fiancheggiata dagli arcangeli Michele e Gabriele come vuole la tradizione etiopica, ma il ritratto mostra una composizione di gusto europeo, lontana da quelle consuete in Etiopia. Come spiegare il contrasto? Lasteyrie parla di "délicatesse du trait et gracieuse naïveté" dell'immagine principale (Crocifissione) e di "lourdeur et inhabilité" in tutto ciò che la inquadra; aggiunge che "s'il 40 Moore, op. cit., p. 29 e tavola 19.</page><page sequence="20">180 SALVATORE TEDESCHI s'agissait d'un objet de fabrication européenne, on serait tenté de croi- re l'encadrement de quatre ou cinq siècles au moins antérieur du sujet principal"41; arguisce che la Crocifissione presenta "tous les caractères de la Renaissance italienne à son début"; conclude ritenendo che que- sta croce è stata fabbricata nell'Etiopia cristiana sul finire del secolo XIV, probabilmente per ordine del negus Dãwit I, il quale avrebbe poi affidato "à des mains plus habiles le soin d'en compléter la décoration"42. Infine, per meglio spiegare come Topera di un artista to- scano sarebbe venuta ad aggiungersi a quella di un artigiano etiopico, Lasteyrie avanzava una sua ipotesi: fabbricata in Etiopia, la croce po- trebbe essere stata portata in Italia qualche decennio più tardi dalla missione etiopica inviata da Zar'a-Ya(qob al Concilio di Firenze; in al- tri termini, la missione etiopica avrebbe lasciato a Firenze questa croce "per completarla", ma avrebbe poi "omesso" di ritirarla 43. Tuttavia questa tesi è da eliminare perché contrasta con le se- guenti circostanze: a) il sovrano il cui nome è inciso sulla croce non è Dãwit I ma Dãwit II (Ba'eda-Maryam) vissuto circa un secolo più tar- di, ossia dopo il Concilio di Firenze; b) la delegazione etiopica non pro- veniva dall'Etiopia, ma dal convento etiopico di Gerusalemme, inviata dall'abate Nicodemo all'insaputa del negus Zar'a-Ya'qob; e) nei nume- rosi documenti relativi al soggiorno della delegazione etiopica a Firen- ze (dall'agosto 1441 al febbraio 1442) non v'è traccia del presunto af- fidamento di una croce ad un artista toscano44. Certo rimane da spiegare il predetto contrasto fra due stili diffe- renti. Dobbiamo ammettere che un artista europeo è stato l'ideatore e l'incisore delle due immagini centrali della croce fiorentina? dobbiamo, almeno, ammettere che un artista europeo ha fornito i disegni di que- ste due immagini centrali ad un incisore etiopico? e chi sarebbe que- sto artista europeo? Il problema non è di facile soluzione. Per il momento, si possono prospettare soltanto due ipotesi suggerite dal poco che si sa circa i rap- porti fra l'Etiopia e l'Occidente nella seconda metà del secolo XV. 41 Lasteyrie, art. cit., p. 256; non si capisce perché questo autore non dica nulla dell'immagine incisa al verso della croce fiorentina (Maria col Bambino). 42 Ibidem, p. 260. 43 Ibidem, p. 261. 44 Per un recente riesame dei problemi relativi alla missione etiopica presentatasi al concilio di Firenze, vedasi S. Tedeschi, Etiopi e Copti al concilio di Firenze, "Annuarium Histo- riae Conciliorum" (Augsburg), 21 (1989), pp. 380 - 407.</page><page sequence="21">UNA STORICA CROCE PROCESSIONALE ETIOPICA, ECC. 181 La prima ipotesi si ricollega al celebre Nicolo Brancaleon45, sul quale le nostre conoscenze sono oggi migliori46. Giunto giovanissimo in Etiopia, nel 1480, questo pittore veneziano vi conquistò rapidamen- te buona fama; gli era vietato di lasciare il paese ed egli ne adottò le usanze; integratosi, apprese le lingue del posto ed assunse (o gli venne imposto) il nome Marqoryos (Mercurio)47; la prima missione portoghe- se, che soggiornò in Etiopia dal 1520 al 1526, si servì di lui come in- terprete ed anche come suo portavoce presso il negus Lebna-Dengel; Brancaleon non rivide l'Europa e morì dopo la partenza dall'Etiopia della missione portoghese, presumibilmente verso il 1530; fu autore di numerosi dipinti alcuni dei quali sono stati recentemente scoperti 48. Nulla sembra dunque opporsi a considerare Brancaleon l'autore dei di- segni delle due immagini centrali incise sulla croce fiorentina, tranne una seria difficoltà cronologica: il negus Ba'eda-Maryam morì nel 1478, mentre Brancaleon giunse in Etiopia due anni dopo, nel 1480. Sarebbe del resto difficile correggere quest'ultima data perché proviene da un testimone oculare, ossia da Giovanni Battista Brocchi che, giunto in Etiopia nel 1482, aveva conosciuto Brancaleon negli ambienti della cor- te reale (a Barara) apprendendo colà, forse dalla bocca dello stesso pit- tore veneziano, la data del suo arrivo in Etiopia49. Appare quindi lecito avanzare un'altra ipotesi (che a noi sembra non meno suggestiva). Non si può infatti dimenticare che alcuni testi etiopici, e in particolare la "Cronaca abbreviata dei re d'Etiopia", men- zionano un pittore "franco" (quindi un cattolico europeo) che lavorò al 45 Brancaleon (non Brancaleone) è il cognome deducibile dai documenti disponibili e del quale fece uso lo stesso pittore firmando una sua opera ritrovata in Etiopia (v. infra la nota 48). 46 Nicolo Brancaleon, il più noto del gruppo di artisti europei vissuti nell'Etiopia dei secoli XV e XVI, è stato l'oggetto di non pochi errori ed equivoci sorti dopo la pubblicazione nel 1790 della relazione del viaggiatore scozzese James Bruce, ma gli errori principali sono sta- ti recentemente dissipati; cf. S. Tedeschi, Note storiche sull'arte figurativa etiopica medievale, in «Bollettino dell'Istituto di Studi Etiopici» (Asmara), 3 (1963), pp. 38-55; Id., Nuova luce sui rapporti tra Venezia e l'Etiopia (sec. XV), nei «Quaderni dell'Istituto Italiano di Cultura» (Addis Abeba), 8 (1974), pp. 12-18. 47 Forse il nome Marqoryos venne scelto per una sua vaga assonanza col nome Branca- leon. Nella tradizione etiopica non esiste un nome corrispondente a Nicola (Nicolo). 48 D. Spencer, Travels in Gojjam: St. Luke ikons and Brancaleon re-discovered, in «Journal of Ethiopian Studies» (Addis Abeba), 12/2 (July 1974), pp. 201-220, con le riprodu- zioni delle miniature di un manoscritto etiopico illustrato dal pittore veneziano; una delle miniature (riprodotta alla p. 214) reca la di lui firma: Nicolaus Brancaleon Venetus. 49 G. Golubovich (cur.), // trattato di Terra Santa e dell'Oriente di frate Francesco Suriano, Milano 1900, p. 86.</page><page sequence="22">182 SALVATORE TEDESCHI servizio di Ba'eda-Maryam. La menzione è del seguente tenore: Ba'eda-Maryam, figlio di lui [= del negus Zar'a-Ya'qob], regnò 10 anni, fi- gli fece dipingere l'immagine di Maria e quella di Gesù Cristo per mano di un Franco, ma di ciò si indignò il popolo di Etiopia. Questa immagine poi rimase ad Atronsa Mãryãm fino al terzo anno del hase [ = negus] Tèwoflos [1708-1711]. Entrarono allora i Galla rompendo le porte di Atronsa Mãryãm, e uccisero i sa- cerdoti di essa e fecero schiavi tutti, uomini e donne. E quelle immagini poi e la cassa delle ossa del hase Ba'eda-Maryam, furono disperse dai Galla in un a- bisso... 50 Certo, allo stato delle nostre attuali conoscenze, è impossibile pre- cisare il nome del pittore europeo che lavorò alla corte di Ba'eda- Maryam ed al quale andrebbero attribuite le due immagini centrali della croce fiorentina. Ma nulla vieta di sperare che altre indagini (e la scoperta di altri testi) portino a risultati non meno fruttuosi di quelli che in anni recenti hanno coronato le ricerche su Nicolo Brancaleon. Questo ci sembra essere un risultato rilevante al quale approda questo studio della croce fiorentina: la conferma che gli influssi euro- pei sull'arte etiopica al tempo del negus Ba'eda-Maryam non erano so- lo una vaga reminiscenza confinata in alcuni antichi manoscritti, ma una realtà di cui si conserva a Firenze un esempio concreto. Salvatore Tedeschi 50 F. Beguinot, La cronaca abbreviata d' Abissínia, Roma 1901, pp. 12-14; la lunga nota di commento a questo brano scritta dal Beguinot è oggi superata. Altri passi analoghi a questo brano possono leggersi in: R. Basset, Etudes sur l'histoire d'Ethiopie, in «Journal Asiati- que» (Paris), S. VII - vol. 18 (1881), p. 96; C. Fon, La cronaca abbreviata dei Re d 'Abissínia in un manoscritto di Dabra Berhan di Gondar, in «Rassegna di Studi Etiopici», 1 (1941), p. 92; A. Caquot, Aperçu préliminaire sur le Mashafa Te/ut de Gechen Amba, in «Annales d'Ethiopie» (Paris &amp; Addis Abeba), 1 (1955), p.107.</page><page sequence="23">UNA STORICA CROCE PROCESSIONALE ETIOPICA, ECC. 183 SUMMARY The author studies a large processional Ethiopian cross, which has been treasured in Flo- rence for more than two centuries and which can now be admired at the "Museo Nazionale del Bargello". It is made of brass and still shows traces of the original gilt. Many anthropomorphic images appear on both sides, as well as inscriptions in Ethiopie. The latter (which are integrally published and translated in this article) indicate that the cross was a gift from King Ba'eda-Maryam (1468-1478) to the Amhãrãs for the religious ceremonies of the church of Gorgorã (on the northern bank of Lake Tana). It is an important object from the point of view of both the history of Ethiopia and the history of Ethiopian art. In particular, the style of the two main portraits (at the centre of both sides) is in clear contrast which the rest of engraving and shows a definite european influence which was added to the original work of the Ethiopian craftsman. RÉSUMÉ L'auteur étudie une grande croix processionelle éthiopienne qui est conservée à Florence depuis plus de deux siècles. Taillée dans une plaque de laiton et portant les traces d'une dorure ancienne, cette croix est actuellement exposée au "Museo Nazionale del Bargello". Tant à l'avers qu'au revers de la croix ont été gravées plusieurs figures anthropomorphes ain- si que des inscriptions en éthiopien. Il résulte de ces inscriptions (qui sont intégralement publiées et traduites ici) que cette croix a été donnée par le roi Ba'eda-Maryam (1468-1478) aux Amhãrãs pour les cérémonies religieuses de l'église de Gorgorã (sur la rive septentrionale du lac Tãnã). Cette croix est importante sur le double plan de l'histoire de l'Ethiopie et de l'histoire de l'art éthiopien. En particulier le style des deux portraits principaux (au centre de l'avers et au centre du revers) contraste nettement avec celui des autres figures gravées, ce qui révèle une influence europenne venue s'ajouter à l'oeuvre de l'artisan éthiopien. L'eco della stampa RITAGLI da GIORNALI e RIVISTE Casella Postale 3549 - 20100 MILANO Direttore- Via G. Compagnoni, 28 - Tei. (02) 723333 ignazio frugiuele</page></plain_text>