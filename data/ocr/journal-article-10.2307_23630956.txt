<plain_text><page sequence="1">תפוש בזהב: פסל מלך עשוי ברונזה מחצור טלי אורנן פסל ברונזה גדול המציג אדם יושב, לבוש בבגד בעל שוליים מעובים וחבוש כובע סגלגל גבוה, נחשף בתל הצור בקיץ 1996 (בן־תור 1996: 264; 2006א: 7-6, מס' 12; בן־תור 2008ב: 1771, לוח 6; ק־תור ורוביאטו 35:1999).1 הפסל, נושא מאמר זה, התגלה במבנה המונומנטלי המכתיר את האקרופוליס של תל חצור, שהקמתו מיוחסת לתקופת הברונזה המאוחרת. הוא נחשף מתחת לרצפת החדר המערבי משני החדרים הקטנים שמצפון לאולם המרכזי של המבנה, בפינתו הדרוס־מזרחית של החדר, בלוקוס 7420. לוקוס זה הוא תעלה רדודה ברוחב כ-40 ס"מ, שנמשכה לאורך הקיר הדרומי והמזרחי של החדר (בונפיל וזרזקי־פלג 2007: 41,35; צוקרמן תשס"ג: 92). בלוקוס התגלו חפצי יוקרה שכללו פריטי ברונזה, כסף, זהב ושנהב, וביניהם פסלון פר, צלמיות־לוחית, כף יד וסיבת רכיסה. בהשוואה לפסלים אחרים מאזורנו, זהו פסל גדול מאוד - גובהו 30 ס"מ - והגדול ביותר מסוגו הידוע עד כה מן הלבנט. ממדיו וציפוי הזהב שלו תואמים את עושרו של מכלול פסלי המתכת שנחשף במהלך החפירות המחודשות בשטח א' בחצור, מכלול המונה למעלה מחמישים פריטים ובהם שברים של עשרים וארבעה פסלונים אנתרופומורפיים ועשרה פסלונים שלמים. עושר הממצא הזה מלמד על חשיבותה של חצור בכל הנוגע לפיסול המתכת באלף השני לפני הספירה ומרמז שהפסל הנידון יוצר כנראה בחצור עצמה. ראוי לציון פסל גדול נוסף שהתגלה בלוקוס 7420, בפינה הדרום־מערבית של החדר המערבי. לראשו של פסל זה, אף הוא של דמות יושבת, כובע מעוטר בשני בעלי חיים לצדי עץ. הדמות זוהתה כאל הסערה בעל/הדד, המוצג כאן כאל מולך(אורנן בדפוס א). אף כי שני הפסלים התגלו באותו הקשר ארכאולוגי, והטמנתם תחת רצפת החדר הקטן הצפוךמערבי יוחסה לאותו שלב(שכבה la) שלפני הרס חצור, במחצית הראשונה של המאה הי"ג לפני הספירה או באמצעה(בן־תור 2009: 52), ההיסטוריה של כל אחד מהם הייתה שונה. פסלו של בעל המולך נוצר בתקופת הברונזה המאוחרת, במאה הי"ד(אורנן בדפוס א), ואילו הפסל נושא דיוננו, בעל הכובע הסגלגל, הוא מתקופת הברונזה התיכונה. מטרתי כאן לעמוד על מאפייניו החזותיים של פסל זה, המאפשרים לתארכו ולזהותו ולהתחקות על תפקידו במהלך מאות השנים ששימש במרומי התל של חצור. שיטת ייצורו של הפסל הפסל נוצק בשיטת השעווה האבודה, אשר שימשה בארץ־ ישראל מאז התקופה הכלקוליתית (גורן 2008). שיטה זו נועדה לענות על הקושי העיקרי ביציקה ישירה לתבנית אבן - הסכנה שחום המתכת המותכת יפוצץ את התבנית. משום כך פותח תהליך יציקה שעקף את הסיכון הזה: במקום יציקה לתבנית אבן נוצקה המתכת ל"תבנית" טין(investment) שציפתה דגם עשוי חומר נמס בחום; בחימום נמס דגם זה ונוקז דרך נקב אל מחוץ לציפוי. כך נוצרה תבנית טין חלולה שהייתה העתק מדויק של הדגם שנמס ואבד, ולתוכה נוצקה המתכת. אחרי שהמתכת הצטננה פורק מעטה הטין והתקבל חפץ המתכת המבוקש. יציקת דמויות אדם בשיטת השעווה האבודה במהלך האלף השני לפני הספירה בוצעה בדרך כלל כאשר התבנית החלולה הוצבה כשהראש כלפי מטה והמתכת נוצקה לתוכה מכיוון הרגליים. אל כפות הרגליים הוצמדו שני צינורות דקים (runners) שדרכם יצקו את המתכת לתוך התבנית, ואלו הן היתדות מתחת כפות הרגליים בפסל שלפנינו. צינור נוסף שימש לפליטת הגזים בזמן היציקה(riser), והוא היתד מתחת למושב (איור 3). שני סוגי היתדות שימשו לנעיצת הפסל המוגמר על כס או על אדן(וילד 2007). אחד הקשיים ביישום שיטת השעווה האבודה היה להבטיח זרימה מהירה ושוטפת של המתכת החמה; כל האטה בזרימה עלולה הייתה לקרר את המתכת, להקשותה ולגרום למעצור ביציקה. ביציקת דמויות אדם היו בעייתיות במיוחד זרועות שפנו בכיוון אחר מכיוון היציקה, או שהיו מונפות מעלה והאריכו את מסלול הזרימה של המתכת. משום כך נוצקו הזרועות בדרך כלל בנפרד וחוברו לגוף באמצעים מכניים(השוו נגבי 349-348:1989, לוח 340: 10-9; קינה 1980, לוחות 2:21,3,2:20). כך היה גם בפסל שלפנינו: זרוע ימין ואמת שמאל נוצקו לחוד, חוברו לגוף באמצעות שגמים שננעצו כפותות, וחוזקו במסמר שננעץ בכתף ימין(איורים 4,2,1). פיסות של רדיד זהב נראות מעל לאוזן שמאל, בחריץ הגבה השמאלית, בשתי נקודות בצוואר ובגב, בחיבורי האמה השמאלית וזרוע ימין לגוף, ובחריץ לאורך הזרוע השמאלית (איורים 5,4,2,1). שרידי הזהב בחריץ זה ממחישים כיצד צופו פסלוני המתכת בזהב או בכסף. עלי המתכת היקרה</page><page sequence="2">טלי אורנן איור 2. פסל ברונזה, אחור, שטח א' חצור איור 1. פסל ברונזה, חזית, שטח א' חצור איור 1. פסל ברונזה, חזית, שטח א' חצור איור 2. פסל ברונזה, אחור, שטח א' חצור</page><page sequence="3">תפוש בזהב: פסל מלך עשוי ברונזה מחצור הוצמדו לגוף הפסלון ושוליהם הודקו לתוך חריצים באזורים הפחות גלויים של הפסל. החריצים הרבים בצד האחורי של כמה מאברי הגוף בפסל מחצור מעידים שהדמות הייתה מצופה כולה בזהב: חריץ ארוך מתוח מאחורי הראש, חריצים נמשכים מצדי הגוף, מצדן האחורי של אמות הידיים ולאורך השוקיים, וגם חריץ שמתחת ל"מושב" שימש לתפישת הזהב(איורים 2, 3). ציפוי פסלים בעלים של מתכות יקרות היה שכיח במזרח הקדום. הזוהר והברק שהעניקו הזהב והכסף לפסלים נתפסו כאמצעים נשגבים היאים לדמויות אלוהיות ומלכותיות (וינטר 1994; הורוויץ תשס"ח: 23-22; אורנן בדפוס ב). כך למשל בתעודה ממארי נזכרת הכנת פסל מלך האמור להישלח לחלב, כנראה מנחה למקדש אל הסערה, ומצוינת כמות הכסף שנועדה לציפוי הפסל, שהיה עשוי סגסוגת נחושת (דוסין 1939: 108-107). באכדית כונה ציפוי הפסל uhhuzu (השוו דבהי"ט ב ט: יח: ושש מעלות לכסא וכבש בזהב לכסא מאחזים; טוויל 12:2009). בארמית שימש המונח"מאחיד", Τ TJ τ · י והמקרא משתמש בפועל "תפש" לתיאור פסל מצופה מתכת יקרה: "הוי אמר לעץ הקיצה, עורי לאבן דומם; הוא יורה הנה־ הוא תפוש זהב וכסף, וכל־רוח אין בקרבו"(חבקוק ב: יט; הורוויץ 2006: הערה 3). תיאור הפסל הפנים והגוף פני הדמות נטולות הזקן גדולות ומלאות וצורתם הרחבה מודגשת בשל המצח הנמוך. שני חריצים עמוקים ורחבים מציינים את הגבות. העיניים גדולות, דמויות שקד ומוקפות בפס כסף בולט. גלגל העין עשוי אבן סטאטיט לבנה והאישון אבן חול שחורה, עשירה במגנזיום (איור 5). האוזניים מעובדות בצורה סכמתית ומסומנות רק בקו הפיתול החיצוני שלהן ובתנוכים המחוררים, המלמדים שהדמות ענדה עגילים. האף משתפל בקו ישר: צר למעלה ומתרחב כלפי מטה. השפתיים עשויות כשני רכסים מעוגלים; השפה העליונה ארוכה מן התחתונה, משתפלת מטה ויוצרת שתי גומות קטנטנות בזוויות הפה. גומה גדולה יותר נראית בסנטר(השוו שפר 1938, לוח 34: 3). הצוואר עבה וקצר ומסתיים בחריץ המקיף אותו, חריץ שסייע, כאמור, בתפישת הזהב (איורים 2,1) ואולי סימן את חלקו העליון של בגד תחתון אשר נלבש מתחת לגלימה החיצונית. הזרוע הימנית חשופה ואילו הזרוע השמאלית מכוסה בחלקה העליון בגלימה(איור 1). אמות הידיים שלוחות לפנים: כף יד שמאל קפוצה לאגרוף והבוהן מכסה על האצבעות, כך שבמרכזן נותר חלל צר שנועד כנראה להחזיק חפץ צר. אחיזתה של כף ימין שונה: הבוהן נוגעת באצבע ואולי בקמיצה וסוגרת על חלל גדול(איור 6). תנוחה אנכית זו של כף היד מזכירה את אופן החזקת הקערית בפסל בזלת שהתגלה במקדש בשטח ח' בחצור (בק 1989ב: 325, לוח 327),2 ומרמזת שגם פסל הברונזה שלנו נועד להחזיק בקערית. זוג צמידים, המעובדים כרכסים קמורים, מעטר את שורשי כפות הידיים(השוו מתייה 53:1989, לוחות c ,b. מורנדי־בונקוסי 57:2006). הגוף עצמו עטוף בבגד ארוך וייתכן שמתחתיו לובשת הדמות מעין חולצה, המרומזת בחריץ המקיף את הצוואר; החזה מודגש באמצעות הבלטה קלה של השרירים. הדמות יחפה ורגליה חשופות מן הקרסול ומטה. כיסוי הראש והבגד כובע סגלגל גבוה מכתיר את הראש ומכסה את רוב המצח. בחזית מעוטרים שוליו בחמישה משולשים המופרדים מן הפנים בחריץ, גובהם כסנטימטר אחד אולם הם אינם זהים בממדיהם ובפרטי עיבודם ודומה שנחרטו לאחר היציקה. שורת המשולשים, כמו חריץ ההפרדה בין הכובע לפנים, נראית רק לפנים, ומאחור נראים הראש והכובע כגוש גלילי אחד דמוי־ביצה (איורים 1, 5,2). פסלון דומה של דמות יושבת, חבושה כובע גלילי, התגלה בחפירות משלחת ידין בשטח אי, בעיים שמעל למבנה המונומנטלי(נגבי 359:1989, לוח 4-1:340). גם באותו פסלון, כמו בפסל הגדול שלנו, אין הפרדה בין הכובע לראש, וגם בו נמתח חריץ שנועד לתפישת הזהב באחורי הראש. הדמיון בעיצוב הראש ובצורת הכובע של שני הפסלים מסייע לראות בשניהם מוצרים מקומיים. עיבוי גלילי הסובב את הדמות וקצה יריעה בעלת גדילים המונחת על ברכיה מלמדים על סוג המלבוש של הדמות וכיצד נכרך סביבה(מרחב ואורנן 96,93:1979, ציורים 12a-c; מרחב 29:1985). עיבוי זה מייצג שני פסים גליליים נפרדים: עליון ותחתון. מוצא הגליל התחתון מעל קרסול רגל שמאל; משם הוא סובב את הגוף מאחור וחוזר לפנים, חוצה באלכסון את הרגליים, מקיף את הגוף פעם שנייה סביב "אחוריה"(להלן) ומסתיים על ברך ימין(איורים 6,2,1). מוצא הגליל העליון במותניים; משם הוא נמשך מתחת לזרוע שמאל, מתרומם לכתף, משתפל באלכסון על הגב ומסתיים בחזית מתחת למוצאו. שני הגלילים הללו מלמדים על בגד עשוי יריעה מלבנית ששוליה הארוכים המעובים היו עשויים כנראה בד או חומר אחר שנתפר ליריעה, כגון פרווה(קולון 187:1975). האמרה בעלת הגדילים המונחת על הברך (איור 6) מייצגת את הקצה הצר של היריעה; הגדילים מסמנים את חוטי השתי שלה. לפנינו אם כן דמות עטופה בגלימה עשויה יריעה ארוכה ששני קצותיה הארוכים מעובים וצדה הקצר התחתון מסתיים בגדילים. גלימה מסוג זה נכרכה סביב הגוף: צדה הצר נתחב מתחת לבית השחי הימני והיא הקיפה את הגוף מאחור, סובבה לפנים, הורמה באלכסון וכיסתה את כתף שמאל; אז השתפלה על הגב וסובבה שנית לחזית מתחת זרוע ימין, שנותרה חשופה. כריכת הגלימה סביב הגוף היושב הסתיימה לפנים והאמרה הצרה בעלת הגדילים הונחה על הברכיים. אף על פי שהפסל מתאר דמות אדם בעיבוד תלת־ממדי, ייצוג הגוף בפסל אינו מציאותי: רק חלקי הגוף הגלויים נפחיים ואילו הצד האחורי התחתון, הנסתר מן הצופה, שטוח: הרגליים "חתוכות" לאורכן ונראות רק בחזית והאחוריים אינם קיימים</page><page sequence="4">טלי אורנן v. Jt I # i ag^־־cv.1 ' llpfe If"; h איור 3. פסל ברונזה, אחור, החלק התחתון, שטח א' חצור כלל: הדמות "יושבת" על כס, שלא שרד, רק באמצעות היתד הקטן שמאחור(איור 3). את ה"אחוריים" מסמן הגליל המעובה התחתון של הגלימה, ה"מסתיר" את היעדרם. היתד האחורית של הפסל מלמדת שהוא ננעץ בכס שהיה אולי עשוי עץ וצופה במתכת יקרה. עיצוב שטוח או נפחי־למחצה של הגוף האנושי שכיח מאוד בצלמיות המתכת מן האלף השני, במיוחד בעיצוב דמויות יושבות, שפלג גופן התחתון אינו גלוי. ן "־: y'z איור 4. פסל ברונזה, צד שמאל, שטח א' חצור הדבר נועד לחסוך בכמות המתכת שנדרשה לדמות ובו־בזמן מעיד על כך שמטרת תיאור הגוף האנושי וצורות מציאותיות אחרות הייתה להעביר מסר תוכני ולא לשקף את המציאות כמות שהיא. תפיסה חזותית זו שונה לחלוטין מתפישת האמנות היוונית הקלסית, שהייתה מימטית ביסודה וראתה בחיקוי המציאות ובהצגתה ערך עליון, שעל פיו נשפט מעשה</page><page sequence="5">תפוש בזהב: פסל מלך עשוי ברונזה מחצור האמנות. הייצוג החזותי במזרח הקדום העדיף תמיד את המסר התוכני ולו על חשבון ה"אמת" של המציאות. כשם שהפסל משקף ייצוג סלקטיבי, הנשען רק על מאפיינים מסוימים של הדמות כפי שהייתה במציאות, כך גם הגלימה מתוארת רק באמצעות הגלילים המעובים והאמרה בעלת הגדילים. הבחירה ברכיבים אלו להצגת לבוש הדמות אינה מקרית; אלה הם הרכיבים השכיחים בפסלוני מתכת אחרים, בפסלי אבן, באסטלות ובחותמות־גליל והם מאפשרים לזהות את הדמות ואת זמנה. זיהוי הדמות ותיארובה הקבלות בפסלוני מתכת תיאורי דמויות בגלימה מעובת שוליים ובכובע סגלגל נחלקים לשניים, על־פי תנוחת הדמות: עומדת או יושבת. צלמיות ברונזה המציגות דמות יושבת לבושה בתלבושת זו התגלו בגבל, במגידו ובכמיד אל־לוז. הצלמית מגבל, שגובהה 9.6 ס"מ, התגלתה ב"מבנה 11" שבמתחם מקדש בעלת. הבגד מסומן בעיבוי גלילי דק התוחם את שוליו, חוצה באלכסון את הרגליים ומקיף את הגוף מאחור. עיבוי נוסף נראה על כתף שמאל ושרידיו משתפלים בחזית מתחת לזרוע ימין(החסרה), ומסתיימים על הברך. כיום לא נראה בפסלון כובע סגלגל; אולי לא שרד(דדן 114:1982, מס' 17). צלמית ברונזה המציגה אדם יושב לבוש בלבוש דומה התגלתה במתחם המקודש (ΒΒ) במגידו ויוחסה לשכבות VII-IX. ממדיה של צלמית זו, 9.5 ס"מ, זהים כמעט לאלו של הצלמית מגבל. עיבויי הגלימה נראים בה בשולי הבגד התחתונים, חוצים באלכסון את הרגליים, מקיפים את המושב, חוצים את החזה ומכסים את זרוע שמאל, שמוטים באלכסון על הגב ומסתיימים לפנים על הברכיים. כף שמאל קפוצה כאגרוף ואולי החזיקה חפץ והכף הימנית, בניגוד למתואר בפסל מחצור, שלוחה פתוחה לפנים במחווה ברכה. כמו בפסל מחצור, גם בצלמית זו לא ניכרת הפרדה בין הכובע לראש(נגבי 1976: מס' 1451; שרואר 74:1985, מם' 29)\ צלמית קטנה(7.1 ס"מ) של דמות יושבת דומה נחשפה בתחומי המקדש מתקופת הברונזה המאוחרת בכמיד אל־לוז: העיבוי הגלילי המסמן את הגלימה חוצה את החזה ונשמט על הגב. העיבוד הירוד של הצלמית ניכר בפרופורציות המעוותות - החלק העליון ארוך מן התחתון - והעיבוי הגלילי שעל הברכיים נראה רק לפנים(קינה 1980: מס' 4, לוח 1:21; שרואר 1985, מס' 28). דומה שהצלמיות מגבל, ממגידו ומכמיד אל־לוז, לצד הפסל הנידון מחצור, הן הדוגמאות היחידות של צלמיות מתכת המציגות דמות יושבת לבושה בגלימה מעובת שוליים שהתגלו בחפירות מוסדרות. יתר הצלמיות הידועות המציגות דמות יושבת לבושה בבגד כזה מוצאן בסחר העתיקות (למשל נגבי 1976, מס' 1446,1464,1438), והספקות באשר לעתיקותן נובעים לא רק מהיעדר מוצא אלא גם ממאפייניהן האיקונוגרפיים יוצאי הדופן. בעייתית במיוחד היא הצלמית המיוחסת לקטנה/משרפה שנקנתה בחומץ(רונזוואלה 1914: 132, לוח 2,1:5: זידן 1982: 117, מס' 22; שרואר 1985, מס' 23). אמנם האמרה בעלת הגדילים המונחת על ברכי צלמית זו דומה לאמרת הפסל מחצור, אולם, כפי שהתברר מבדיקה רדיוגרפית, ראש הפסלון נוצק לחוד וחובר לגוף באופן מכני4 — תופעה שאינה ידועה בפסלונים אחרים. משום כך אין לדחות את האפשרות ששילוב חלקיו השונים של הפסלון לא נעשה בעת העתיקה. נראה אפוא שבפסלוני הברונזה הייתה שכיחה יותר הצגת הדמות בתנוחת ישיבה5 ואילו בחותמות־הגליל(להלן) הייתה נפוצה יותר הצגתה בעמידה. הקבלות בפסלים ובאסטלות פסלי אבן המציגים אדם בגלימה מעובת שוליים, יושב או עומד, נמצאו לרוב בלא ראשים. פסל של דמות יושבת מחזיקה קערית, המיוחס בשל השוליים התחתונים של הבגד העשויים כאמרה בעלת פסים למחצית הראשונה של המאה הי"ח לפני הספירה6(בק תשנ"ח: 37-36: 1989ב: 324), התגלה בבור במקדש בשטח ח' בחצור. הגליל המעובה בפסל זה חוצה באלכסון את הגב והחזה ומונח לפנים על הברכיים. גם כאן מכסה הגלימה את הזרוע ואת כתף שמאל וחושפת את זרוע ימין. שני פסלים יושבים המתוארכים ל-1600-1700/1750 - רק אחד משניהם שלם יחסית - התגלו באקרופוליס של קטנה. הפסל השלם מציג אדם וקערית בידו לבוש בגלימה מעובת שוליים המכסה את שתי כתפיו, ועל ברכיו שלושה גלילים המציינים את שולי הגלימה התחתונים (מורנדי־ בונקוסי 58:2006). דמויות עומדות מגולפות באבן לבושות בגלימה מעובת שוליים נתגלו באוגרית, בתל בית מרסים ובשכם. לפסל מאוגרית שני עיבויים, המעידים על הכריכה הכפולה של הגלימה סביב הגוף. העיבוי הכפול מתרומם באלכסון באזור הרגליים ומקיף את הגוף: עיבוי גלילי יחיד חוצה את הגוף מלפנים ומתפתל מעלה לצד הזרוע השמאלית (שפר 1933: 120, הערה 3; שרואר 1985, מס' 20. יון 350,347:1991, תמונה 1a). באסטלה מתל בית מרסים נותר העיבוי הכפול התחתון וקצהו הנראה מתחת ברך ימין: מעליו שמוט קצה הגליל שהיה תפור לחלקה העליון של יריעת הגלימה. על לוח האבן הקטן משכם נותרה רק הפינה הימנית של הדמות, הכוללת את רגלו האחורית של האדם, עיבוי גלילי לאורך השוליים התחתונים, קטע של הגליל העולה מעלה ומסובב את הגוף ופיסה קטנה של השוליים בעלי הגדילים (מרחב 1985: 40-32: שרואר 1985, מס' 19,17). הראש בתיאורי הדמויות על חפצי האבן לא שרד ולכן אין ביטחון שהדמויות הללו חבשו את הכובע הסגלגל הגבוה. אולם שכיחותה של הדמות בעלת הגלימה הזו, שלראשה הכובע הסגלגל, בחותמות־גליל ובטביעות מאללח', שכבה VII, מסייעת לשחזר גם את כיסויי הראש של הדמויות בפסלי האבן ובאסטלות ככובעים סגלגלים, כמו זה של הפסל מחצור.</page><page sequence="6">טלי אורנן ■■ י. ,V-'v' ' Bag ג'ג ן V *. י י sfiBSMarfjillKyi איור 5. פסל ברונזה, פנים, שטח א' חצור הקבלות בחותמות־גליל וגחרפושיות היצגי הדמות בגלימה מעובת השוליים בטביעות החותם משכבה VII באללה' עשויות, אכן, להשלים את ידיעותינו על פרטי לבושה, שלא תמיד שרדו בממצא הארכאולוגי האחר. והדמויות הנוספות הנלוות אל הדמות בחותם מסייעות לזהותה ולהגדיר את תפקידיה. ועוד זאת: מכיוון שהחותמות הוטבעו על לוחות כתובים, שחלקם מתוארכים, אפשר להיעזר בטביעות לתיארוך הפסלים. חשובות במיוחד לזיהוי הדמות ולתיארוכה הן טביעות החותם מאללח', אשר נכללה בתחומיה של ממלכת ימח'ד שבירתה חלב. הצגת אדם בלבוש זה, על כל הטביעות הנושאות את כתובותיהם של מלכי ימח'ד, מלמדת שהוא ייצג את השליט ובמקרה זה את מלך ימח'ד. בדרך כלל המלך נראה עומד ופניו לאלה(קולון 188-186:1975). הצגתו כשצדו הימני פונה לצופה מאששת את זיהויו כבן תמותה ולא כאל(איור 7), שכן כך היה מקובל באמנות המזרח הקדום לתאר בני תמותה לפני אלים (וינטר 1996: 12). על־סמך טביעות החותמות המלכותיים אפשר לקבוע שדימוי זה של השליט היה שכיח מאמצע המאה הי"ח, ככל הנראה מימי אבן (איור 7), המלך השלישי בשושלת של ימח'ד, ומשם נפוץ לאזורים אחרים בסוריה ובלבנט ואף לארץ־ישראל. הופעותיו המאוחרות של המלך בתלבושת זו בתקופת הברונזה התיכונה הן בטביעות מימי ירימ־לים הג' מאללח', במחצית השנייה של המאה הי"ז. תאריך זה מתאשר באמצעות הבגד בעל השוליים המעובים (אך בלי הכובע הסגלגל) המופיע בטביעות חותם של אחד מבניו של אינדיל־אימגור מלך אבלה, אשר בימיו, tv •י איור 6. פסל ברונזה, תנוחת הידיים, שטח אי, חצור במחצית השנייה של המאה הי"ז, נכבשה אבלה בידי מורשילי האי, מלך חתי(קולון 149-146:1975; בק תשנ"ח: 17; מורנדי־ בונקוסי 59-58:2006).7 על־סמך זאת אפשר לקבוע שהפסל יוצר מאמצע המאה הי"ח עד אמצע המאה הי"ז. ההקשר של הדמות בחותמות מאפשר לקבוע שגם הפסל נושא דיוננו מייצג מלך, כנראה אחד ממלכי חצור בתקופה זו, וההקשר הארכאולוגי שהפסל התגלה בו מלמד שהוא המשיך לשמש עוד כ-400 שנה, עד שהוטמן מתחת לרצפה בחדר הקטן במבנה הענק באקרופוליס של חצור. כמו בפסל זה ובמרבית מקבילותיו, גם בטביעות אללח' משכבה VII מתואר השליט בגלימה מעובת שוליים כשצדו השמאלי מכוסה והימני חשוף. שולי יריעת הגלימה העליונה נראים מלפנים או שמוטים על הגב כמו בפסל מחצור, ולעתים</page><page sequence="7">תפוש בזהב: פסל מלך עשוי ברונזה מחצור איור 7. מלך לפני אלה בכירה, על־פי טביעת חותס־גליל, אללח', שכבה VII (וינטר 1983, מס' 446) נראה צדה הצר והמשונץ של הגלימה. בדרך כלל נבדלת גלימת השליט בטביעות מאללח' בכך שהיא פתוחה מלפנים, אולם בכמה טביעות היא סגורה, כמו בפסל הברונזה (קולון 1975: 13, 75, 76, מס' 12, 138, 140). השוני בתיאור הגלימה — פתוחה או סגורה — אינו מעיד על שני טיפוסי לבוש שונים: שתי הצורות מתארות בגד עשוי יריעה מלבנית הנכרכת סביב הגוף, וההבדל כתיאורן עשוי לשקף ליפוף שונה של היריעה (מרחב 1985: 29).8 ייתכן שבפסלוני המתכת, בשל התנוחה החזיתית של הדמות, הועדפה הצגת גלימה סגורה. השליט בעל הכובע הסגלגל והגלימה מעובת השוליים נראה עומד גם בחותמות־גליל לא מעטים מאתרים בסוריה ובלבנט, למשל אללח', אוגרית, מגידו ותל אל־עג'ול(קולון 1982: 54, מס' 20; אוטו 280,232:2000: אמייה 28-27:1992, מס' 43-40: קיל ואילינגר 1998: 38-37, ציור 30). בחצור מופיע השליט בתלבושת זו בשני חותמות־גליל מן המאה הי"ח שהתגלו, כמו הפסל, בהקשר ארכאולוגי מסוף תקופת הברונזה המאוחרת. בחותמות הללו המלך לבוש בגלימה בגרסתה הפתוחה (איור 8, בק 1989א: 315-310, לוח 2,1:319). דמות עומדת, לבושה בגלימה מעובת השוליים וחבושה בכובע הסגלגל הגבוה נראית בחרפושית אחת בלבד מארץ־ ישראל, בחותם שהתגלה בקבר ליד קיבוץ ברקאי(שרואר 94,76:1985, מס' 32: בק תשנ"ח: 28). בכל יתר החרפושיות איור 8. מלך נושא גרזן לפני דמות יושבת(אל?), על־פי טביעת חותם־ גליל, מקדש שטח חי, תצור(וינטר 1983, מם' 215) בנות התקופה, המתארות אנשים עומדים או יושבים, הגלימות שונות והדמויות אינן חבושות בכובע אלא בעלות תסרוקות מגוונות. שוני זה מלמד שהחרפושיות תיארו כנראה דמויות אחרות מאשר המלך הספציפי שאנו דנים בו: אולי שליטים במעמד אחר או נושאי תפקידים (טפנל 1956: שרואר 1985: 81-77). בהנחה שהשוני החזותי הזה אכן משקף דמויות נבדלות מבני השכבה השלטת (ולא שונות אזורית או כרונולוגית), אפשר ללמוד מכך על מבנה שלטוני מגוון והייררכי, המעיד על קיומן של מערכות מדיניות־עירוניות מורכבות בכנען בתקופת הברונזה התיכונה. שונות בתלבושות בני האליטה השלטונית מסתמנת גם בתיאורים שעל חותמות־הגליל ובחפצי המתכת (להלן). אולם עיבוי גלילי ויריעה בעלת גדילים אינם מאפיינים רק את השליט, אלא משמשים גם בתלבושתן של דמויות אחרות בתקופת הברונזה התיכונה. עיבוי גלילי נראה בשולים התחתונים של גלימת האלה הניצבת מול המלך בטביעות מאללח' VII, וגליל מעובה נוסף מונח על כתפיה (איור 7), וגם היא, כמו השליט, מיוצגת בפסלוני ברונזה (קולון 1975: 13-6, 75, 76, 188-186, מס' 5-3, 9, 10, 11, 12, 138, 140; אמייה 28-27:1992, מס' 40-39; נגבי 1976, מס' 1630: מרחב ואורנן 1979). פרטי לבושו של המלך בפסל מחצור נראים גם בתיאורי בני תמותה אחרים. לוחית הברונזה הרקועה משטח ח' מחצור מציגה אדם לבוש בגלימה שצדה הצר, בעל הגדילים, שמוט על החזה. אבל אף שהפסל מחצור מתאר מלך, ברור שעל הלוחית הרקועה מתואר אדם אחר: הוא אינו חובש כובע ועל כתפיו מונח צעיף רחב(השוו לאישה על חרפושית מקטנה: ארוז ואחרים 2008: 228-227). לוחית זו התגלתה בעיר התחתית בשכבה 2 מתקופת הברונזה המאוחרת, אך גם היא, כמו פסל הברונזה, נוצרה בתקופת הברונזה התיכונה, וכפי שהראתה בק(1983), בהסתמך על הופעתה עם השליט בגלימה מעובת השוליים בחותמות, אינה מתארת שליט. הצגת שתי הדמויות הללו יחד בתמונת החותם מסייעת לקבוע את מעמדן השונה: האדם נטול הכובע משני בחשיבותו לשליט בעל הגלימה מעובת השוליים. גם כיסוי הראש הסגלגל לא תמיד שימש רק את השליט. באחד משני החותמות מחצור שנזכרו לעיל נראית מול המלך בעל הכובע הסגלגל דמות יושבת שלראשה כובע זהה. אולם גלימתה של הדמות שונה, ועל־סמך מקבילות מסופוטמיות בנות התקופה היא כנראה מייצגת אל (איור 8, בק 1989א: 313-312. השוו קולון 1987, מס' 215, 453). היעדר הכובע הסגלגל מטביעת חותם בנו של אינדילימגור מלך אבלה שנזכר קודם מרמז שכיסוי הראש המסוים הזה היה בלעדי לשליט. תפקידו של הפסל כאמור, הפסל התגלה עם ממצאים אחרים שחלקם מתוארכים לתקופת הברונזה המאוחרת. עם זה, על־סמך מאפייניו ברור שהוא נוצר מאות שנים קודם לכן, במאה הי"ח או הי"ז. מאחר</page><page sequence="8">טלי אורנן שהמשיך לשמש עוד זמן רב כל־כך, אין בידינו נתונים העשויים ללמד למה נועד בעת ייצורו: אף שברור שהוא תיאר שליט, לא ברור אם ייצג מלך חי או מת ואיננו יודעים היכן הוצב במקור. דמות השליט היושב בעל הגלימה מעובת השוליים והכובע הסגלגל, המופיעה בהיצגיו בפסלים, מוכרת רק מחותמות־ גליל מעטים (שרואר 1985: 59-58, מם' 6: אוטו 2000, מס' 403). בדרך כלל הוא נראה בהם עומד. הבדל זה מרמז על התפקיד השונה של ייצוג המלך בחותם לעומת הפסל: בחותמות מופיע המלך בהקשר פולחני, כמו בציור הקיר מחצר 106 ממארי: ניצב לפני אלוהות המעניקה לו לגיטימציה. תיאורים כאלה נועדו לתעמולה השלטונית(בק תשנ"ח: 12, 17) - על־ידי הנכחת התמיכה האלוהית בו המלך הופך לא רק לשליט בני האדם הנתונים למרותו, אלא גם למתווך בינם ובין האלים. אולם בניגוד למלך העומד בחותמות, הצגתו בפסלי האבן והברונזה אינה מאפשרת לדעת לפני מי הוא יושב. ועם זה, עצם הבחירה לתארו יושב מלמדת על מעמדו הרם, שכן תנוחה זו מסמנת באמנות המזרח הקדום חשיבות יתרה(וינטר 1992: 25: מתייה 2009: 294-293). גם ימינו המושטת של המלך מחצור, שכאמור לעיל, יש לשער שהחזיקה קערית שתייה, מאשרת זאת, משום שהישיבה והחזקת הקערית אפיינו שליטים ושיקפו את טקטי חצר המלכות(וינטר 1986; ציפי 2005: 133-132). דוגמה נוספת של פסלי שליטים יושבים הם שני פסלי בזלת של מלכים שהתגלו בפתח הקבר המלכותי שנכרה מתחת הארמון בקטנה. הפסלים קדומים לקבר וייצגו את אבותיהם המתים של שליטי קטנה בראשית תקופת הברונזה המאוחרת. גם כאן אוחזים המלכים בקעריות, אולם במקרה זה הקערית מסמנת את היות המלכים מתים, שכן, על־פי חופרי קטנה, החזקת קערית מסמלת בקשה להענקת מנחות וזו קשורה לפולחן המתים. ואכן, קערות ועצמות המעידות על מנחות מזון שהוגשו לפסלים נתגלו לרגליהם, והן תומכות בעדויות הארכאולוגיות על ארוחות שנערכו בחדר המרכזי של מערכת הקבורה הזאת. הארוחות היו חלק מטקס הכיטפו (kispu) שנערך לאבות המשפחה הקדומים, אשר במהלכו העניקו הצאצאים משקה ואוכל לאבותיהם המתים(צוקימוטו 1985; ארוז ואחרים 2008: 221; אל־מקדיסי ואחרים 2009: 207-206). רמזים לפולחן אבות קדומים, אך לא בהקשר של קבורה, קיימים כנראה גם בחצור. הוצע בזמנו לזהות את פסל הדמות היושבת והמצבות שלצדו, שנחשפו במקדש בשטח ג' לצד שולחן מנחות, כייצוגים של מתים (אולברייט 1957: 252-251): הפסל ייצג את ראש השושלת והמצבות את בני המשפחה האחרים (גלינג 1959). הימצאותם של פסלים סכמתיים המציגים דמויות יושבות במקדש זה (בק 1990) מחזקת את ההצעה לראות את הפסלים והאסטלות במקדש זה כדמויות מתים שהוגשו להם מנחות מזון. אפר וקערות שהתגלו עם פסל האדם היושב המחזיק בקערית, שהוטמן בבור גניזה בכניסה לדביר במקדש שטח ח' בחצור (לעיל, שכבה A1 בעיר התחתית), מלמדים שאף הוא היה במקורו אולי נשוא פולחן. מאחר שלא ניכרים בו סימני האלהה, אין לראות בו אל(בק 1989ב: 327), ואפשר שגם הוא ייצג מת שהוגשו לו מאכל ומשקה. נראה לפיכך שהטקסים למת לא הוגבלו לקבר אלא נערכו גם במקדש. על הצבת פסלי מלכים מתים במקדש ידוע למשל מן הטקסט השומרי "מות בילגמס" (להלן) ומעלילת אקהת מאוגרית, שבה מצווה הבן להקים מצבה לאביו המת ולהציבה במקדש(ואן דר טורן 1993: 384; ציפר 240-239:1999). אמנם באוגרית אין מדובר בפסל אלא במצבה, אן דווקא פרט זה תואם את הימצאותן של המצבות במקדש בשטח גי. הגשת מזון למתים בטקסים שנערכו למענם, המתועדת כבר למן האלף השלישי, מלמדת ששוכני השאול נתפסו כנטולי אמצעי קיום נאותים (כץ 2003: 212). נוהג זה עשוי להתבהר על רקע ההזכרה שמזונם של שוכני השאול הוא טיט ומים דלוחים במיתוס "ירידת אשתר לשאול" ובסיפור השומרי "בילגמס והשאול" (ששולב כלוח השנים־עשר בעלילת גלגמש הבבלית). אולם, על־פי המשתמע מ"בילגמס והשאול", ריבוי צאצאים יכול להמתיק את גורלו של המת בשאול (שפרה וקליין תשנ"ז: 319, שורה 270; 370, שורה 34; ג'ורג' 2003: 13; כץ 2003: 214, 218-215, 227, 267), והשאלה היא מדוע. ייתכן שהמענה לה נמצא בטקס הכיספו שבמהלכו כאמור מוטל על הצאצאים לספק לאבותיהם המתים מאכל ומשקה, אולי כדי שימירו את הטיט והמים הדלוחים מנת חלקם של תושבי השאול. את טקס הכיספו אפשר אפוא לפרש כמסגרת הפולחנית שבה "נפתרה" מצוקת המזון של המתים, המיוצגים לעתים בממצא הארכאולוגי בדמות מלכים יושבים וקערית בידם. פסלי הדמויות היושבות שנמצאו באתרים כגון אבלה, קטנה או חצור, שזוהו כמלכים מתים, והעדויות לפולחן שנערך לפניהם הניעו חוקרים לראות בכלל פסלי השליטים היושבים תיאורי מלכים שעברו האלהה (למשל מתייה 1990; 2009: 311,309,304,302-299; מורנדי־בונקוסי 2006: 57). אולם לא תמיד הממצא הארכאולוגי מאפשר פרשנות כזו. ועוד זאת: דומה שסוגיית האלהת מלכים מתים במזרח הקדום אינה משקפת רק התחבטות מודרנית אלא מתבטאת כבר בספרות הקדומה, למשל בסיפור "מות בילגמס", הממחיש את המתח שבין מוצאו ומעמדו הרם של המלך ובין נצחיותו. מסופר בו על התכנסות האלים לדון אם בילגמם בן אלמוות הוא כמותם או בן תמותה. ההחלטה שנפלה היא כי עליו למות כיתר בני האדם, אבל בשאול יזכה למעמד מיוחד: הוא ייחשב ראש למתים, ישמש שופטם ויימנה עם האלים הזוטרים. עוד מוסיף הסיפור, שלאחר המוות יוצב פסלו במקדש וכך ימשיך להיות נוכח לפני האלים (ג'ורג' 16-15:2003). עדות זו מצטרפת לעדויות כתובות מאמר, מאוגרית ומחתי שלפיהן המלך ובני משפחתו נתפסו, כמו בילגמס, כאלים זוטרים לאחר מותם (ציפר 1999: 239-238; גרינשטיין תשס"ח: 56-55; האס 2023:1995, 2028), אך דומה שהאלהתם הוגבלה לתחומי השאול(פרדי 199:2002; גרינשטיין תשס"ח: 56).</page><page sequence="9">תפוש בזהב: פסל מלך עשוי ברונזה מחצור יתרה מזאת, אף על פי שהגשת מנחות מזון אפיינה את עבודת האלים במזרח הקדום(הורוויץ תשס"ח: 27), העדויות בדבר הפיכת השליטים המתים לאלים זוטרים הפועלים בשאול אינן מתיישבות באופן ברור עם הגשת מנחות המזון למתים בטקס הכיטפו. עצם החובה להגיש משקה ומאכל, שכאמור קשורה לתנאי החיים הקשים בשאול, משקפת דאגה למתים (צוקימוטו 11:1985) ומרמזת שבעיני צאצאיהם נתפסו המלכים המתים כבני אנוש, כאבות משפחה הנזקקים ל"תמיכת" בניהם החיים כדי להתקיים ב"כבוד" בשאול. עדויות ארכאולוגיות על פולחן למלך מת אינן מעידות אפוא בהכרח על האלהתו. סוגיה זו, ובפרט ביטוייה החזותיים, היא סבוכה שכן האלהה ברורה של השליט המת באמצעות מגדירים תמוניים אינה שכיחה במזרח הקדום, ולהוציא דוגמאות בודדות, בעיקר מן האלף הראשון(למשל הוקינם 101-100:2000, לוחות 13-12), מעטים הסימנים, כגון קרניים, המאשרים האלהה של מלכים מתים. מכיוון שמוצאם של מרבית הפסלים והפסלונים העשויים אבן או ברונזה המתארים שליטים יושבים הוא במקדשים (לאוד ואחרים 1948, לוחות 235: B235,23; בק 1989ב, לוח 327; קינה 1980; האס 2029:1995; מתייה 301:2009, הערה 52), סביר שגם פסל הברונזה שלפנינו הוצב במקורו, בתקופת הברונזה התיכונה, במקדש. ההצעה לראות בפסלי אבן יושבים מן המקדשים בשטחים ח' וג' בחצור ייצוגים של מתים מסייעת להשערה שגם פסל הברונזה ייצג נפטר, שאולי גם לפניו נערך טקס מסוג הכיספו, ותלבושתו מלמדת שהיה זה מלך. הפסל נושא המאמר ייצג אפוא כנראה את אחד ממלכיה המתים של חצור בתקופת הברונזה התיכונה, אולם אין לדעת אם אכן ראו בו דמות שעברה האלהה. גילויו של פסל מתקופת הברונזה התיכונה במבנה הענק שהוקם במהלך תקופת הברונזה המאוחרת עולה בקנה אחד עם ההמשכיות הכללית בין שתי התקופות, כמשתקף היטב בממצא הארכאולוגי. כך למשל גם כמה מפסלי האבן ושני חותמות־הגליל (לעיל), שנחשפו בשלב האחרון של תקופת הברונזה המאוחרת במקדש שטח ח' בחצור, הם מתקופת הברונזה התיכונה, ובעת הריסת המקדש היו כבר בני מאות שנים (בק 1989א; 1989ב: 324-322, 330-329, 334, 337; קיל ואילינגר 1998: 50-49. השוו: בן־תור 2009: 54-52). תופעה זו באה לידי ביטוי גם במבנה המונומנטלי בשטח א': בדיקת C14 העלתה שקורות הארזים ששולבו בקירות האולם המרכזי של המבנה הן מן המאות הי"ח עד הי"ז(ק־תור 1998: 459. השוו בן־תור 2009: 54-52, 60-59; צוקרמן 2007: 200), והן הועברו אליו כנראה מבניין קדום שהיה בשטח זה. הדבר נכון גם לגבי כמה צלמיות ולוחיות מתכת שהתגלו באותו מבנה, המסווגות טיפולוגית לתקופת הברונזה התיכונה וסביר שהועברו אליו ממקדש קדום שפעל במקום. הימצאותן של צלמיות מתכת מתקופת הברונזה התיכונה במתחם המצבות שממזרח למבנה המונומנטלי ומתחתיו(בן־עמי תשס"ד: 36, 39), אף היא זורעת אור על תופעת ההמשכיות בכל הנוגע לשימוש בחפצי פולחן בחצור מתקופות הברונזה התיכונה למאוחרת. נתונים אלה מובילים לשאלה השנויה במחלוקת בדבר הגדרתו של המבנה המונומנטלי שבו התגלה פסל המלך. לצד ההצעה לראות בו ארמון(בן־תור 2006ב: 2009: 5; בונפיל וזרזקי־פלג 2007) עומדת ההצעה לזהותו כמקדש (צוקרמן 2010; אורנן בדפוס א). העובדה שנמצאו בו ובסביבתו, כאמור, יותר מחמישים פריטים של צלמיות מתכת עשויה לתרום אף היא לסוגיית זיהויו של המבנה. מרבית פסלוני המתכת שנתגלו בחפירות ידין בשטח ח' נחשפו במקדש(נגבי 355-348:1989), ומכאן אפשר אולי להסיק שגם הצלמיות הרבות שנמצאו במבנה המונומנטלי מצביעות על זהותו כמקדש. נתונים אלה עולים בקנה אחד עם העובדה שההקשר הארכאולוגי של מרבית צלמיות המתכת מן האלף השני בלבנט הוא במתחמים מקודשים(דדן 153-152:1980: מורי ופלמינג 76:1984). לכך מצטרפות עדויות נוספות התומכות בזיהוי המבנה כמקדש, ביניהן היותו יחידה אדריכלית עצמאית, כמקובל בתכניות מקדשים באלף השני ובניגוד לארמונות, שהיוו מערך אדריכלי גדול שהשתרע על פני שטח נרחב וכלל חדרי כס, חצרות ואזורי מינהל ושירות, כגון ארמונות אללח', מארי, אבלה, קטנה ואוגרית(מרגרון 476-459:2004; מתייה 1989: 43, ציור 4; ארוז ואחרים 2008: 237: אל־מקדיסי ואחרים 2009: 53, 167: צוקרמן 2010). חשיפתם של מתחם מצבות ומקדשים בשטח א'(בונפיל 1997: ק־עמי תשס"ד; בן־תור 2008א) בשלבים שלפני הקמת המבנה המונומנטלי מחזקת אף היא את ההצעה לזהותו כמקדש, שכן בכך נשמרה מסורת מבני הקודש בשטח א' בחצור, המשקפת רציפות אדריכלית־ אורבנית שהיא שכיחה באתרים רבים, למשל במגידו(מזר 1992: 162-161, 165-164). כשנוצר פסל הברונזה הגדול, המציג את אחד ממלכי חצור מתקופת הברונזה התיכונה, הוא הוצב כנראה במקדש בשטח אי, בעיר העליונה של חצור. לימים, בתקופת הברונזה המאוחרת, כשנבנה המקדש הגדול שנחשף בחפירות המחודשות באתר, הועבר אליו הפסל הקדום. איננו יודעים כיצד שימש פסל זה במקדש מתקופת הברונזה המאוחרת; כל שידוע לנו הוא כיצד סיים את "חייו": טמון בפינה מתחת לרצפה, בחדר קטן מימין לאולם המרכזי. מעברו השני של החדר, בפינה הצפון־מערבית, הוטמן פסל הפולחן של האל בעל. הטמנת שני הפסלים הגדולים הללו בשתי פינות החדר מרמזת על מעמדם הזהה, לפחות בשלב "חייהם" האחרון. ההתייחסות לעבר בכלל ולדמויותיהם של מלכים קדומים בפרט היו מן האמצעים השכיחים שנקטו קברניטי האידאולוגיה השלטת לביסוס אחיזתם(וינטר 33:1992). כדי לחזק את הלגיטימציה לשלטונם נהגו מלכים במזרח הקדום לייחס לעצמם מלכים שקדמו להם במאות שנים כאבותיהם. כך, על־פי המתואר בתעודה ממארי, ערך שמשי־אדד הא' טקס כיספו לפני דמויותיהם המיוצגות בפסלים או בתבליטים של "אבותיו" סרגון ונרם־סין מלכי אכד לצד ח'נום ונומח'ום,</page><page sequence="10">10 טלי אורנן אבות קדומים של שבטים אמוריים (צוקימוטו 1985: 73 78). באופן דומה פסלים של מלכים מתים, לעתים בני מאות שנים, הוסיפו לשמש בתקופות מאוחרות יותר במרכזי הכוח החברתיים, ולעתים היו מוקד לפעילות פולחנית בידי שליטים בני שושלות מאוחרות. כך למשל פסליו(היושבים) של גודיאה שליט עיר־המדינה לגש, אשר ייצגו את המלך המת, הוסיפו לשמש מוקד פולחני בתקופת השושלת השלישית של אור לאחר נפילתה של לגש(וינטר 29,1992). פסלו של אישטופ אילום, שליט מארי ב"תקופת המושלים"(,sakkanakku 2123 בקירוב), שימש עדיין בימיו של זימרי־לים, בשנות הששים של המאה הי"ח: הוא הוצב בגומחה מוגבהת בחדר הכס מול מושבו של המלך, שהיה בן שושלת אחרת המאוחרת לו במאות שנים(מרגרון 2004: 412-411,328). אפשר אפוא להסביר את הימצאותו של פסל מלן חצור מתקופת הברונזה התיכונה במקדש מתקופת הברונזה המאוחרת באופן דומה: כאמצעי לביסוס שלטונם בחרו מלכי חצור, במאה הי"ד או בראשית המאה הי"ג, להציב במקדש פסל של מלך קדום. אכן, הטמנתו של פסל זה מקץ שנים בפינת החדר הצדדי, כשבפינה שממול הונח פסלו הגדול של האל בעל, מדגישה את מעמדו הנשגב של המלך הקדום בעיני שליטי חצור בתקופת הברונזה המאוחרת. הערות הפסל(רשות העתיקות 97-3297, מוצג במוזיאון ישראל) התגלה במהלך החפירות המחודשות של תל תצור הנערכות מטעם האוניברסיטה העברית ומנוהלות בידי בעל ספר היובל. ברכות חמות שלוחות לאמנון בן־תור לרגל הוצאתו לאור של ספר זה, ואיחולים לעוד שנים רבות של חפירות ועבודה פורייה. תודתי לנעמי פורת, המכון הגאולוגי, לאסנת מיש־ברנדל, אוצרת התקופות הכלקוליתית והברונזה במוזיאון ישראל, ולרוחי בהרד ממעבדות מוזיאון ישראל על בדיקת החומרים שהרכיבו את עיני הפסל. תודה למימי לביא, המכון לארכאולוגיה, האוניברסיטה העברית, על סיועה בבדיקות הפסל. התצלומים בידי גבי לרון, המכון לארכאולוגיה, האוניברסיטה העברית. בפסלי אבן החזקת הקערה מוצגת לרוב כשכף היד פתוחה כלפי מעלה והקערית נתונה בתוכה(ראו למשל בק 1989ב: 322, לוח 330; מורנדי־בונקוסי 55:2006, ציור e2 וכן לאוד 1939: לוח 4). במקור היה לפסלון חישוק כסף בצווארו(לאוד ואחרים 1948, לוחות .(B235 ,23 :235 תודתי לאליזבט פונטן ממוזיאון הלובר על שהראתה לי את תוצאות הסריקה הרדיוגרפית. דמויות עומדות לבושות גלימה מעובת שוליים וכובע גבוה מופיעות בצלמיות שמוצאן בשוק העתיקות; בהיעדר בדיקות המאשרות את טיבן, לא כללתי אותן בסקירה לעיל: נגבי 1976, מס' 1430, 1432; רונזנוואלה 1914, לוח 4,3 :V. התאריכים הנקוטים כאן הם על־פי הכרונולוגיה התיכונה. על תרומת ממצאי חצור לכרונולוגיה הנמוכה ראו בן־תור 2004. אולם יש לציין שגלימה דומה בעלת עיבויים שטוחים מופיעה עדיין בתקופת הברונזה המאוחרת, למשל בפסלו של אידרימי(שרואר 1985: 70). שרואר מסווגת את שתי צורות הליפוף כשני טיפוסי לבוש שונים (שרואר 62-55:1985). ביבליוגרפיה A. Otto, Die Entstehung und Entwicklung = 2000 אוטו der klassischen-syrischen Glyptik, Berlin and New York W.F. Albright, "The High Place in Ancient = 1957 אולברייס Palestine", VT Supplements IV, Leiden, pp. 242 258 T. Oman, '"Let Ba'al be Enthroned': = אורנן בדפוס א The Date, Identification and Function of a Bronze Statue from Hazor", JNES T. Oman, "The Role of Gold in Royal = אורנן בדפוס ב Representation: The Case of a Bronze Statue from Hazor", Proceedings of the 7th International Conference of the Association of Ancient Near East (ICAANE), London, April 2010 M. al־Maqdissi, D. Morandi = 2009 אל־מקדיסי ואחרים Bonacossi and P. Pfalzner, Schatze des alien Syrien, die Entdeckung des Konigreichs Qatna (Landsmuseum Wiiittemberg), Stuttgart P. Amiet, Corpus des cylindres de Ras = 1992 אמייה Shamra-Ougarit II: Sceaux-cylindres en hematite et pierres diverses, Paris J. Aruz, K. Benzel and J.M. Evans = 2008 ארוז ואחרים (eds .),Beyond Babylon: Art, Trade, and Diplomacy in the Second Millennium B.C. (The Metropolitan Museum of Art), New York, New Haven and London R. Bonfil, "Middle Bronze Age to Persian = 1997 בונפיל Period", in: A. Ben-Tor et al., Hazor V: An Account of the Fifth Season of Excavation, 1986, Jerusalem, pp. 25-176 R. Bonfil and A. Zarzecki-Peleg, = 2007 בונפיל החקי־פלג "The Palace in the Upper City of Hazor as an Expression of a Syrian Architectural Paradigm", BASOR 348, pp. 25-47 בן־עמי תשס"ד = ד' בן־עמי, "מתחם פולחן מתקופת הברונזה התיכונה בתל חצור", קדמוניות 127, עמי 39-34.</page><page sequence="11">תפוש בזהב: פסל מלך עשוי ברונזה מחצור 11 A. Ben-Tor, "Tel Hazor, 1996: Notes and = 1996 TUTp News", IEJ 46, pp. 262-268 A. Ben-Tor, "The Fall of Canaanite Hazor = 1998 Tixrp — The 'Who' and 'When' Questions", in: S. Gitin, A. Mazar and E. Stern (eds.), Mediterranean Peoples in Transition, Thirteenth to Early Tenth Centuries BCE, in Honor of Professor Trude Dothan, Jerusalem, pp. 456-467 A. Ben-Tor, "Hazor and Chronology", = 2004 11n־p Egypt and the Levant 14, pp. 45-67 A. Ben-Tor, "The Sad Fate of Statues and = 2006א ΙΊΓΓρ the Mutilated Statues of Hazor", in: S. Gittin, J.E. Wright and J.P. Dessel (eds.), Confronting the Past: Archaeological and Historical Essays on Ancient Israel in Honor of William G. Dever, Winona Lake IN, pp. 3-16 A. Ben-Tor, "Ceremonial Palace Not a = 22006 lirrp Temple", BAR 32/5, pp. 8, 78-79 A. Ben-Tor, "The 'White Building' Is a = 11 2008אn־p Temple: Response to Bonfil and Zarzecki-Peleg", IE J 58, pp. 96-98 A. Ben-Tor, "Hazor", NEAEHL 5, = 22008 lirrp Supplementary Volume, pp. 1769-1776 A. Ben-Tor, "A Decorated Jewellery Box = 2009 11n־p from Hazor", TA 36, pp. 5-67 A. Ben-Tor and M.-T. Rubiato, = 1999 ו211יאטו Tirrp "Excavating Hazor: Did the Israelites Destroy the Canaanite City?", BAR 25/3, pp. 22-39 P. Beck, "The Bronze Plaque from Hazor", IEJ = 1983 2ק 33, pp. 78-80 P. Beck, "Cylinder Seals from Area H", in: = 2ק 1989א Y. Yadin et al. (A. Ben-Tor, ed.), Hazor III-IV: An Account of the Third and Fourth Seasons of Excavations, 1957-1958, Jerusalem, pp. 310-315 P. Beck, "The Stone Statues", in: Y. Yadin = 21989 2ק et al. (A. Ben-Tor, ed.), Hazor III-IV: An Account of the Third and Fourth Seasons of Excavations, 1957-1958, Jerusalem, pp. 322-338 P. Beck, "A Note on the 'Schematic Statues' = 1990 2ק from the Stelae Temple at Hazor", TA 17, pp. 91-95 2ק תשנ"ח = פ' 2ק, "סוגיות 2אמנות של ארץ־ישואל: על דמות המושל ו2עיות נלוות 2אמנות של תקופת ה2וונזה התיכונה", .36-7 קתדרה 87, עמי A.R. George, The Babylonian Gilgamesh = 2003 גיורג' Epic, Introduction, Critical Edition and Cuneiform Texts, Oxford Y. Goren, "The Location of Specialized = 2008 גורן Copper Production by Lost Wax Technique in the Chalcolithic Southern Levant", Geoarchaeology: An International Journal 23(3), pp. 374-397 Κ. Galing, "Erwagungen zum Stelenheiligtum = 1959 גלינג von Hazor", ZDPV 75, pp. 1-13 גרינשטיין תשס"ח = א' גרינשטיין, "הפנתאון הכנעני והשתקפותו בכתבי אוגרית", בתוך: מ' קיסטר, י' גייגר, נ' נאמן וש' שקד (עורכים), אלי קדם: הפוליתיאיזם באו־ץ־ישראל ושכנותיה מן האלף השני לפסהייג ועד התקופה המוסלמית, ירושלים, .63-47 עמי G. Dossin, "Les archives economiques du = 1939 דוסין palais de Mari", Syria 20, pp. 97-113 V. Haas, "Death and Afterlife in Hittite = 1995 האס Thought", in: J.M. Sasson (ed.), Civilizations of the Ancient Near East III, New York, pp. 2021-2030 J.D. Hawkins, Corpus of Hieroglyphic = 2000 הוקינס Luwian Inscriptions, Berlin V.A. Hurowitz, "What Goes In Is What = 2006 הורוויץ Comes Out", in: G. Beckman and T.J. Lewis (eds.), Text, Artifact, and Image: Revealing Ancient Israelite Religion, Providence RI, pp. 3-23 ,הורוויץ תשס"ח = א"ו הורוויץ, "לדיוקנו של האל המסופוטמי" בתוך: מ' קיסטר, י' גייגר, נ' נאמן וש' שקד(עורכים), אלי קדם: הפוליתיאיזם גארץ־ישראל ושכנותיה מן האלף השני .33-1 לפסה"נ ועד התקופה המוסלמית, ירושלים, עמי K. van der Tom, "Ilib and the God of the = 1993 ואן דר טורן Father", UF 25, pp. 380-387 F. Wilier, "Experimental Reconstruction of = 2007 וילד the Casting Process of the 'Smiting God"', Berytus 50, pp. 49-57 U. Winter, Frau und Gottin (OBO 53), = 1983 וינטר Fribourg and Gottingen I.J. Winter, "The King and the Cup: = 1986 וינטר Iconography of the Royal Presentation Scene on the Ur III Seals", in: M. Kelly-Buccellati (ed.), Insight through Images: Studies in Honor of Edith Porada (Bibliotheca Mesopotamia 21), Malibu CA, pp. 253-268 I.J. Winter, '"Idols of the King': Royal = 1992 וינטר Images as Recipients of Ritual Action in Ancient Mesopotamia", Journal of Ritual Studies (Special Issue, Art in Ritual Context), 6(1), pp. 12-42 I.J. Winter, "Radiance as an Aesthetic Value = 1994 וינטר in the Art of Mesopotamia", in: B.N. Saraswati, S.C. Malik and M. Khanna (eds.), Art, The Integral Visions: A Volume of Essays in Felicitation of Kapila Vatsyayan, New Delhi, pp. 123-132 I.J. Winter, "Sex, Rhetoric, and the Public = 1996 וינטר Monument", in: N.B. Kampen (ed.), Sexuality in Ancient Art, Near East, Egypt, Greece, and Italy, Cambridge MA, pp. 11-26 U. Winter, Frau und Gottin (OBO 53), = 1983 וינטר Fribourg and Gottingen</page><page sequence="12">12 טלי אורנן Η. Seeden, The Standing Armed Figurines in = 1980 זיק the Levant, Munich H. Seeden, "Peace Figurines from the Levant", = 1982 דדן in: Anonymous (ed.), Archeologie au Levant: Recueil ά la memoire de Roger Saidah, Lyon, pp. 108-121 O. Tufnell, "'Hyksos' Scarabs from Cannan", = 1956 טפנל Anatolian Studies 6, pp. 67-73 H.ELY. Tawil, An Akkadian Lexical = 2009 טוויל Companion for Biblical Hebrew, Etymological Semantic and Idiomatic Equivalents with Supplement on Biblical Aramaic, Jersey City NJ M. Yon, Steles depierre, arts et industries de la = 1991 יון pierre (Ras Shamra-Ougarit 6), Paris D. Katz, The Image of the Nether world in the = 2003 כץ Sumerian Sources, Bethesda MD G. Loud, The Megiddo Ivories, Chicago = 1939 לאוד G. Loud et al., Megiddo II: Seasons of = 1948 לאוד ואחרים 1935-1939, Chicago P.R.S. Moorey and S. Fleming, = 1984 מורי ופלמינג "Problems in the Study of the Anthropomorphic Metal Statuary from Syro-Palestine Before 330 B.C.", Levant 16, pp. 67-90 D. Morandi Bonacossi, "A New = 2006 מורנדי־בונקוסי Royal Statue from Tell Mishrifeh/Qatna", in: I. Czerny et al. (eds.). Timelines. Studies in Honour of Manfred Bietak III, Leuven, pp. 53-62 A. Mazar, "Temples of the Middle and Late = 1992 מזר Bronze Ages and the Iron Age", in: A. Kempinski and R. Reich (eds.), The Architecture of Ancient Israel from the Prehistoric to the Persian Periods, Jerusalem, pp. 161-187 J.-C. Margueron, Mari, metropole de = 2004 מרגרון I'Euphrate au IIP et au debut du IP millenaire av. J.-C., Paris R. Merhav, "The Stele of the 'Serpent = 1985 מרחב Goddess' from Tell Beit Mirsim and the Plaque from Shechem Reconsidered", Israel Museum Journal 4,1985, pp. 27-42 R. Merhav and T. Oman, "The Attire = 1979 מרחב ואורנן of a Canaanite Goddess", The Israel Museum News 15, 1979, pp. 90-97 P. Matthiae, "Masterpieces of Early and Old = 1989 מתייה Syrian Art: Discoveries of the 1988 Elba Excavation in a Historical Perspective", Proceedings of the British Academy 25, pp. 25-56 P. Matthiae, "A Class of Old Syrian Bronze = 1990 מתייה Statuettes and the Sanctuary B2 at Elba", in: P. Matthiae, M. Van Loon and H. Weiss (eds.), Resurrecting the Past: A Joint Tribute to Adnan Bounni, Istanbul, pp. 345-362 Matthiae, "The Standard of the maliktum = 2009 מתייה of Ebla in the Royal Archives Period", Zeitschrift fur Assyriologie und Vorderasiatische Archaologie 99, pp. 270-311 0. Negbi, Canaanite Gods in Metal, Tel Aviv = 1976 נגבי Ο. Negbi, "The Metal Figurines", in: Y. Yadin = 1989 נגבי et al. (A. Ben-Tor, ed.), Hazor III-IV: An Account of the Third and Fourth Seasons of Excavations, 1957-1958, Jerusalem, pp. 348-362 D. Pardee, Ritual and Cult at Ugarit (Society = 2002 פרדי of Biblical Literature), Atlanta GA A. Tsukimoto, Untersuchungen zur = 1985 צוקימוטו Totenpflege (kispum) im alten Mesopotamien (AOAT 216), Neukirchen-Vluyn צוקרמן תשס"ג = ש' צוקרמן, "ממלכת חצור בתקופת הברונזה המאוחרת, היבטים כרונולוגיים ורגיונליים בתרבות החומרית של הצור ויישוביה", חיבור לשם קבלת התואר דוקטור לפילוסופיה של האוניברסיטה העברית בירושלים. S. Zuckerman, "'... Slaying Oxen and = 2007 צוקרמן Killing Sheep: Eating Flesh and Drinking Wine...': Feasting in Late Bronze Age Flazor", PEQ 139(3), pp. 186-204 S. Zuckerman, '"The city, its gods will return = 2010 צוקרמן there...': Towards an Alternative Interpretation of Hazor's Acropolis in the Late Bronze", JNES 69(2), pp. 163-178 ציפר 1999 = ע' ציפר, "גלגולים, תמורות ותהפוכות בסממני השלטון באמנות המזרח הקדום: המגבת, הפרח והקערה", חיבור לשם קבלת התואר דוקטור לפילוסופיה של אוניברסיטת תל־אביב. 1. Ziffer, "From Acemhoyuk to Megiddo: = 2005 ציפר The Banquet Scene in the Art of the Levant in the Second Millennium", TA, pp. 133-167 D. Collon, The Seal Impressions from Tell = 1975 קולון Atchana/Alalakh, Neukirchen-Vluyn D. Collon, The Alalakh Cylinder Seals: = 1982 קולון A New Catalogue of the Actual Seals Excavated by Sir Leonard Wooley at Tell Atchana, and from Neighbouring Sites on the Syrian-Turkish Border, Oxford D. Collon, First Impressions: Cylinder Seals = 1987 קולון in the Ancient Near East, London O. Keel and Ch. Uehlinger, Gods, = 1998 קיל ואילינגר Goddesses, and Images of God in Ancient Israel, Minneapolis H. Kiihne, in: R. Hachmann, Bericht iiber die = 1980 קינה Ergebnisse der Ausgrabungen in Kamid el-Loz in den Jahren 1968 bis 1970, Bonn, pp. 63-81 S. Ronzevalle, "Notes et etudes = 1914 רונזוואלה d'archeologie orientale: Tete de statuette syrienne",</page><page sequence="13">תפוש בזהב: פסל מלך עשוי ברונזה מחצור 13 Melanges de la faculte orientale, Universite Saint Joseph 7, pp. 127-135 C. F.-A. Schaeffer, "Les fouilles de Minet- = 1933 שפר el-Beida et de Ras-Shamra: Quatrieme campagne (printemps 1932), rapport sommaire", Syria 14, pp. 93-127 C.F.-A. Schaeffer, "Les fouilles de Ras = 1938 שפר Shamra-Ugarit, neuvieme campagne (printemps 1937), rapport sommaire", Syria, 19, pp. 313 334 ,שפרה וקליין תשנ"ז = ש' שפרה וי' קליין, בימים הרחוקים ההם אנתולוגיה משירת המזרח הקדום, תל אגיב. S. Schroer, "DerMann in Wulstsaummantel: = 1985 שרואר Ein Motiv der Mittelbronze-Zeit IIB", in: O. Keel and S. Schroer, Studien zu den Stempelsiegeln aus Palaestina/Israel I (OBO 67), Fribourg, pp. 51-115</page></plain_text>