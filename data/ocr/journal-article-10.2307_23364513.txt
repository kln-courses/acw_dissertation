<plain_text><page sequence="1">קבלת האר״י בין מיתוס למדע יוסף דן נושאו של מאמר זה, כמסתבר מן הכותרת, הוא סמאנטי: התייחסותס של מושגים חיצוניים, הכפויים בידי החוקר, אל דבריהם של מיסטיקנים בדורות קודמים שלא הכירום ושעניינם לא תפס מקום בתמונת עולמם. נראה לי שעלינו להקפיד הקפדה חמורה על ההבחנה בין דברים שאנו למדים במישרין מכתביהם של מקובלים, בלשונם ולפי עולם המושגים שלהם, לבין דברים שאנו מנסים להבין מתוך כפיית עולם המושגים שלנו על המציאות שלהם. מאחר שמאמר זה שייר בפירוש לסוג השני, ועניינו במושגים חידוש, מיתוס ומדע, שהם בבירור מושגים כפויים מבחוץ, יחולק הדיון שלהלן לשלושה חלקים: החלק הראשון יכלול בירור מתודולוגי; החלק השני - דיון מהותי, בעיקר בדוגמה אחת מתוך הטקסטים הרלוואנטיים, והחלק השלישי - דיון בשאלת האפליקאציה של מושגינו על עולמם הרוחני של מקובלים. [א] ברוב התחומים במדעי הרוח, המחקר המדעי נערך מתוך התאמה, במישור העקרוני, בין החוקר לבין נושא מחקרו-התאמה שהיא, כמדומה, נושא לקנאה עמוקה מצדו של חוקר הקבלה. חוקר המבקש להבין את אריסטו, או את שייקספיר, או את ויטגנשטיין, או אפילו את נפוליאון או לנין, איננו מצוי בעימות עם נושא מחקרו: אישים אלה, וכן רוב רובם של הדומים להם בתחומי ההגות, הספרות והעשייה ההיסטורית, ביקשו את בני דורם ואת הבאים אחריהם להבינם. הניסיון לעמוד על עולמו הרוחני של יוצר מסוג זה דורש התייחסות אמפאטית כלפי הנושא, שאיננה כוללת עימות או ניגודיות, משום שהיוצר הפנה את פניו כלפי העולם, כלפי שומעיו בהווה שלו או בעתיד, וביקש בעצמו להסביר את אשר היה לו לומר: החוקר הוא לו לפה, והוא שותף למאמץ להסביר את התופעה על רקע רחב של מקורותיה, השפעותיה ותוצאותיה. לעתים החוקר נתקל באספקטים מסוימים של התופעה או היצירה שהוא חוקר שהמחבר [מחקרי ירושלים במחשבת ישראל, י(תשנ״ב). דברי הכנס הבינלאומי הרביעי לחקר תולדות המיסטיקההיהודית: קבלת האר׳׳י]</page><page sequence="2">יוסף דן [2 ביקש להעלימם, והחשיפה יש בה משום עימות עם היוצר, ואולם בדרך כלל אספקטים אלה הם בשולי המחקר ולא במרכזו. אפילו דוגמה מובהקת של העלמה, כגון משחק האורות והצללים שערך הרמב״ם עם קוראיו, בהסתירו מהם אספקטים חשובים של משנתו, מבטאה בסופו של דבר את רצונו של הרמב״ם לזכות בהבנתם המלאה של קוראיו, ולו בדרכי עקיפין מטעמים שהמציאות של זמנו גרמתן. גם החוקר תופעות דתיות איננו עומד בניגוד ליוצרים שהוא עוסק בהם, אף אם אמונתו הדתית אחרת היא או איננה קיימת כלל; עדיין, הוגה־הדעות הדתי ביקש להסביר את הכרתו הדתית, והחוקר מבקש להבין את דבריו בלא עימות ובלא מתח ניגודי. כלל זה חל, ברוב המקרים, גם על חוקר המיסטיקה הנוצרית, שכן אף המיסטיקנים הללו תיארו את חוויותיהם במיטב יכולתם, וביקשו את הבנתו של השומע והקורא. 1 שונה הדבר לגבי חוקר הקבלה: משעה שניגש הוא אל התחום, מצוי הוא בעימות ניגודי עקרוני עם החומר המונח לפניו, עם עולם החוויה הרוחנית הגלום בטקסטים הקבליים. בעצם שמה, הקבלה מכריזה על היותה היפוכו של מה שהחוקר מבקש: היא טוענת שהיא מסורת קדומה, שניתנה למשה בסיני; שהיא מתגלה מפעם לפעם ליחידי סגולה, והם מעלים פרקים ממנה על הכתב. הקבלה, לגבי המקובל, היא אמת נצחית, אחת ובלתי משתנית, העשויה ללבוש גוון לשוני זה או אחר בחילופי התקופות, אך תכניה הפנימיים, לדעת המקובלים, אחידים הם, ואין הבדל בין קבלת רשב״י לקבלת ישעיהו, ואין שינוי בין קבלת אברהם לזו של אברהם מיכאל קארדוזו. האמת אחת היא, בלתי משתנית ובלתי מתחלפת, וההבדלים הספרותיים והטרמינולוגיים שבדר כי הבעתה אינם אלא שינויים חיצוניים, שאין בהם פגימה ברובד המשמעות הנסתר, הפנימי של הדברים. ׳מקובלים/ בעיני עצמם, אינם יוצרים ואינם מחדשים: אין הם אלא צינורות המעבירים מסורת קדומה מדור לדור, מסורת שבדרך כלל קיבלוה ממוריהם ואבותיהם, ובמקרים מסוימים קיבלוה במישרין מכוחות עליונים, שהתגלו להם או שהביאום למחיצתם. אין הבדל בין שתי דרכי המסורת הללו: שכן אם האמת אחת היא, אין חילוף אם נמסרה במלים, בעליפה או בכתב, מדור קודם, או אם נחוותה במישרין בכור מחצבתה בעולם העליון. לפני כל דבר אחר, לפני שהקבלה נעשית למיסטיקה, לפרשנות, להבעה חווייתית או כל דבר אחר, היא מסורת, והמקובל, טרם היותו סופר או פרשן או דרשן או חוזה חזיונות, הוא מוסר מסורת. קבלה ויצירה, לפי דוגמה עברית מובהקת לכך היא ספרות ההיכלות והמרכבה, שברוב חלקיה ונדבכיה ביקשה להביע, להסביר ולגלות, למרות אופיה המיסטי המובהק. המרחק הרב, סכל הבחינות, החוצץ בינינו לבינם הפך טקסטים אלה לקשים עד מאוד להבנה ולבירור, אך לא משום שהמחברים עצמם ביקשו להכביד על הקורא. המיסטיקה של ההיכלות לא הסתמכה על מקורות קדומים, לא פירשה אותם מחדש, ולא טענה כי בידיה אמת נצחית המפעמת בכל הטקסטים האחרים. דובריה טענו לכך שהאמת התגלתה להם במישרין, והם ביקשו להציגה בפני תלמידיהם באותה מידה של שלמות הניתנת להשגה באמצעים לשוניים. [10]</page><page sequence="3">3] קבלת האר״י בין מיתוס למדע זה, הם תרתי דסתרי בעיני המקובלים. היצירה האינדיווידואלית פירושה חידוש אישי, ואם האמת כולה נצחית היא, כל חידוש, מטבע הדברים, הוא סטייה מן האמת. דרכו של החוקר הפוכה היא. העיקרון המתודי הדורש ממנו ציות מוחלט הוא העיקרון שכל ספר משקף, כל עוד לא הוכח אחרת, את זמנו ואת עולמו הרוחני האישי של מחברו. כל הבעה היא חידוש בן־זמנו, שלאחר שעמד עליו, החוקר יכול להתחיל לחשוף את מקורותיו ואת שורשיו, לבדוק מי השפיע עליו וכיצד. אבל גם לאחר חשיפת כל השורשים וההשפעות והמקורות, עדיין היצירה - יצירה אישית היא. אין החוקר רשאי להתייחם אל דבריו של המקובל כאל אמת(זמנית או נצחית), ובוודאי לא כאל אייאמת. הוא מתייחם אל דברי המקובל כאל הבעת עולמו הרוחני האישי של המקובל, המושפע כמובן מכל אלה שקדמו לו ומכל המקובלים הקודמים שאת דבריהם קרא ולמד, בין בכתב ובין בעליפה, ואין הוא מפנה כלפי הדברים הללו שאלות של ׳אמת׳ או ׳אייאמת׳. מטרתו היא להבין את הדברים, כפרי של הבעה דתית־־חווייתית בת הזמן והמקום, המבטאה את הייחוד והחד־פעמיות של התופעה המיסטית.2 השלב הראשון בעבודה מחקרית הוא ההבחנה בין חידוש לבין המשך, ברבדים הרבים והשונים של ביטויים אלה, כאשר הגרעין העיקרי של החידוש הוא היצירה האישית, השילוב המקורי של השפעות ומקורות שונים ויצירתה של מיקשת הדברים החדשה. רוב החוקרים במדעי הרוח פונים אל שלב ראשוני זה מתוך הסכמה מלאה עם נושא מחקרם: אריסטו ונפוליאון, ויטגנשטיין ולנין ראו את עצמם כמחדשים. החוקר יכול לאשר בעבודתו המפורטת את יסודות החידוש שבפועלם בצורה זהה לזו שפירשו זאת הם עצמם, או להציג תפיסה אחרת, המדגישה אספקטים אחרים של חידוש: ואולם בעצם התפיסה של פועלם של אישים כיצירה חדשה אין ניגוד בינו לביניהם. המקובל, לעומת זאת, כופר במחקר כבר בשלב התחלתי זה: קבלה וחידוש אינם עולים בעיניו בקנה אחד. עולמה של הקבלה מקופל בעיניו בתוך דפי התלמוד, ואלה - בתוך פסוקי המקרא; ומשום כך, בעיני המקובל לא ייתכן ׳מחקר קבלה׳ כלל. המבקש להבין את הקבלה ייכבד וילמד(בדרך הנכונה, הקבלית) את פרקי בראשית, יחזקאל ודניאל; הכל, לדעתו, מצוי וגנוז שם. הצרה היא, שאם יעשה זאת החוקר, יהיה הוא עצמו למקובל, לפרשן המקרא והתלמוד בדרך קבלה, כפי שהיו עשרות מבחינה זו, הדוגמה המובהקת ביותר של חוקר קבלה היא זו של פרוס׳ אפרים גוטליב ז״ל. פרום׳ גוטליב היה בעל אמונה דתית עמוקה, והיה מסור לה מסירות שלמה. עולמו הרוחני, כך הצהיר תכופות, הוא עולמו של הרמב״ם, שבו הוא ראה ביטוי מלא ומעוןים של התפיסה הרציונאלית של היהדות. בשעה שעסק בקבלה, עסק בדברים שלא האמין בהם מלכתחילה(אם כי כמובן לא כפר בכך שהמקובלים עצמם האמינו בהם אמונה שלמה, ולא ראה בכך עילה לשלול את שייכותם השלמה למסורת ישראל), ומשום כך לא היתה קבלתו של קורדובירו נכונה בעיניו יותר מזו של האר׳׳י או להפך. אלה ואלה היו בעיניו דברי אלוהים חיים, אך האמת שלו, של פרום׳ גוטליב, לא נמצאה בזה ולא בזה, אלא בדפי מורה נבוכים. [11]</page><page sequence="4">יוסף דן [4 ומאות מקובלים בכל הדורות. משעה שרואה הוא ביצירה קבלית כלשהי תופעה חדשה - ראייה שהיא תנאי הכרחי להיותו חוקר(ולא ביבליוגראף הרושם ספרים וסופרים ותולדותיהם) -פסול הוא בעיני המקובל, ומכאן ואילך חייב החוקר להמשיך את עבודתו מתוך מתח ניגודי חריף בינו לבין החומר הנחקר, הפוסל את גישתו מכל וכל. האם יש חידוש בקבלת האר״יז האר״י וגוריו היו פוסלים רעיון כזה מכל וכל. הרי האר׳׳י למד את תורתו מפי אליהו הנביא בישיבה של מעלה, מקום שבו קיבל גם ר׳ שמעון בר יוחאי את תורתו הגלומה בספר הזוהר, וכן המקובלים האחרים. אם יציע חוקר למקובל סברה כי צד זה או אחר בקבלת האר״י חידוש הוא, מיד יזדרז המקובל להציג מאמרי זוהר, דרשות חז״ל ופסוקי מקרא המביעים בעיניו אותו רעיון, אותה תפיסה. הטענה כי האר״י חידש דבר היא בעיני המקובל זהה לטענה שהאר״י אמר דבר שאינו אמת, שאמר דברים מדעתו ולא על דעת רבותיו הארציים והשמימיים. שריונו של המקובל הוא הציטאטות: לעומת כל טענתיחידוש, מציג הוא ציטאט המביע, לדעתו, את אותו רעיון עצמו במקור קדמון, בזוהר, בתלמוד או במקרא. החוקר, לעומתו, מתבסס על היסוד העיקרי של המחקר המדעי: הקונטקסט. בעיניו, אף אותם דברים עצמם, ולו גם בלשון זהה, הנאמרים במקומות שונים, בזמנים שונים ובהקשרים שונים-משמעותם שונה. החידוש איננו במלים מסוימות, אלה או אחרות. עיקרו של החידוש הוא במארג החדש, במבנה החדש של הדברים, בקישורים המיוחדים בין מוטיבים שונים שלא נקשרו יחד קודם לכן. אוצר המלים, אוצר המושגים, מוגבל הוא והשינויים העקרוניים בו מעטים. הגיוון הרב היוצר את תרבותם של בנייהאדם הוא השימוש במלים ישנות בהקשרים חדשים, במשפטים, בפיסקאות וביצירות השלמות הנארגות מתוך החומרים הישנים לכלל משמעות חדשה. המקובל הוא מי שמפרש את הציטאטות הישנות כאילו אין בהן כל חדש. החוקר הוא מי שמפרש את הציטאטות הישנות במארגן החדש ורואה בצירוף זה את הדינאמיות של הרוח הפורצת תמיד לקראת אופקים חדשים. הצירוף מבטא, לדעתו, את יחידיותו וחדיפעמיותו של היוצר המתמודד, בכלים ישנים ובמלים עתיקות, עם מציאות רוחנית חדשה המבקשת הבעה, ומגיע מתוך כך ליצירתו האינדיווידואלית, לביטויו העצמי. המקובל איננו מכיר בביטוי עצמי ובאינדיווידואליות: לגביו, המחברים כולם אינם אלא פיות לאמת אחת קבועה ובלתי משתנית, הבאה אמנם לידי ביטוי בצירופים ובהקשרים שונים אף שתוכנה לעולם אחד. שתי גישות אלה מנוגדות ניגוד קוטבי, בלא פשרה, ומשום כך החוקר מצוי תמיד בעמדתיניגוד לעומת החומר שהוא עוסק בו. עליו לחשוף את המשמעות החדשה מתוך מסגרת הטוענת לנצחיות אמיתותיה, הכופרת לחלוטין באפשרות של חידוש.3 3 ראוי להזכיר בעניין זה הערה שבעל-פה של גרשם שלום, בשעה שהרצה את ׳פרשת השבתאות׳ [12]</page><page sequence="5">5] קבלת האר״י בין מיתוס למדע בעיני החוקר, קבלת האר״י היא תופעה חדשה, מהפכנית וסוערת, שהתסיסה את העולם הרוחני של היהדות ופרצה נתיבות חדשות ששילבו את הקבלה בהתרחשויות הרוחניות של ראשית הזמנים החדשים בתולדות ישראל בצורה עמוקה ואותנטית מכל שהיה לפני כן. קבלת האר״י מבטאת לגביו את ההתמודדות הרוחנית של הקבלה עם מציאות חדשה, ומייצגת תפנית עמוקה בתפיסת הקבלה את מעמדה בחיי הרוח של עם ישראל. בעיני עצמה, קבלת האר״י איננה אלא גילויו של פירוש מהימן ומוסמך לספר הזוהר, פירוש העולה בעמקותו הרוחנית על זה של ר׳ משה קורדובירו ובית־מדרשו. בעיני עצמה אין בקבלת האר״י כל חידוש: הכל נמצא בספר הזוהר ובמקורות האחרים שעמדו לפניה, ואין היא אלא הצגה של פירוש קדמון זה, הנלמד בישיבה שלמעלה מימים ימימה, ומצוי הוא, בסמוי, בכתביהם של מקובלים אחרים. תפקידו של החוקר הוא אפוא להראות, מתוך ניתוח הדברים בתוך הקשרם החדש והמיוחד, את הפנים החדשות שבקבלת האר״י, למרות הטענה התקיפה שלמקורותיו בדבר הקדמות והנצחיות של התורה שהביא האר״י לצפת. [ב] המחקרים הקלאסיים על קבלת האר״י, המבקשים לנתח את אופיה על רקע תולדותיה של הקבלה בכללן, מדגישים, בצדק רב, את האופי המיתי של התהליכים הפנימיים בתוך האלוהות כפי שמתארת אותן קבלה זו.4 מושגי היסוד של קבלת האר״י - הצמצום, השבירה והתיקון -מצטרפים למסכת מיתית המדגישה את יסוד הדואליות והקונפליקט בכל השלבים של תהליך ההתהוות של המציאות האלוהית והעולמית. עיקרו של השינוי בקבלת האר׳׳י לעומת הקבלה הקודמת, שינוי המתווה את אופיין של ההתפתחויות שלאחר מכן, מצוי בהנחתיהיסוד של תפיסת האלוהות הלוריאנית, שהיא -מציאותם של יסודות מנוגדים בתוך ההוויה האלוהית הנצחית בתוך איןיסוף עצמו. קבלת האר״י הצליחה, באמצעות הנחתייסוד זו, להתגבר על הקושי העיוני העיקרי שעמד לפני המקובלים שקדמו לה: כיצד ניתן להסביר את היווצרותם של שניות ושל ריבוי מתוך אחדות גמורה. על־ידי קביעת השניות ביסוד המציאות, יכלה קבלת האר״י לתאר את תהליך ההתהוות כתהליך דינאמי וכמאבק בין ניגודים בשנת תשט׳יו. הוא ייחד שיעור לתיאור הפרשנות השבתאית למקורות הקודמים לה, ובעיקר לספר הזוהר, וזכורני כי שילב בדבריו הערה־אזהרה: ׳אם קוראים הרבה מחומר זה, אתה מתחיל להשתכנע שאמנם זהו הפירוש האמיתי של המקורות! עד כדי כך פירושיהם מעמיקים ומעניינים׳. אם כך הדבר לגבי הפרשנים השבתאיים, שזמנם ומטרותיהם מובהקים וברורים, על אחת כמה וכמה מי שקורא פרשנות קבלית לתלמוד. ראה בעיקר: י׳ תשבי, תורת הרע והקליפה בקבלת האר״י, הוצאת שוקן, ירושלים-תליאביב תש״ב! ג׳ שלום, פרקי יסוד בהבנת הקבלה וסמליה, מוסד ביאליק, ירושלים תשל׳׳ו; g. Schoiem, Major 244-286 .Trends in Jewish Mysticism3, Schocken, New York 1967, pp [13]</page><page sequence="6">יוסף דן [6 מראשית־ראשיתו. תוך־כדי־כך נאלצה, כמובן, לוותר על עיקרון אחר, שמקובלים ושאיננוימקובלים שקדמו לה לא יכלו לוותר עליו: עקרון האחדות הגמורה של האלוהות העליונה, הנצחית. נקודת-מוצא מכרעת זו בתפיסת ההוויה בכללה מקנה אופי מיתי חריף לכל ענפיה ושלביה של התורה שהציגו המקובלים מחוגו של האר״י במאה הט״ז ובראשית המאה הי״ז. בלי לפקפק בדיוקם של הקווים העיקריים של תיאור קלאסי זה של קבלת האר״י, אני מבקש בסקירה קצרה זו להציג אספקט אחר של קבלת האר״י, שלכאורה לפחות מסמן כיוון הפוך לכיוון המיתי, המאפיין את מושגי היסוד הלוריאניים. מתוך ניתוח זה אני מבקש להסיק מסקנות מסוימות לגבי השימוש בטרמינולוגיה מודרנית לגבי תיאורן של תופעות דתיות ומיסטיות ביהדות(ובדתות אחרות) בימייהביניים ובזמן החדש. קבלת האר״י קיבלה ממקובלי הדורות הקודמים תפיסה מפורטת ועשירה עד מאוד של עולם הספירות, עולם האצילות. האר״י ותלמידיו לא ראו את עצמם כמחדשים, אלא כפרשנים נאמנים של ספר הזוהר. דומה שעד כמה שאנו מסוגלים להבין את הלךיהרוח ששרר בחוגו שלהאר״י ובחוגי תלמידיו, גילויו וחידושו שלהאר״י איננו אלא הפירוש האמיתי לתורת הזוהר, ולא חידוש לעומתו. קבלת רמ״ק, לדעתם, הציגה פירוש שטחי ופשטני של הזוהר, ואילו לאר״י, בלימודו בישיבה של מעלה, נתגלו הסודות האמיתיים הגנוזים בספר זה. תורת הספירות הלוריאנית בעיני עצמה איננה אלא גילוי הפנימיות הגנוזה בתוך תורת הספירות הזוהרית. העובדה שקבלת האר״י הדגישה מערכת טרמינולוגית המתייחסת לעולם הספירות השונה מזו שהיתה מקובלת על בעלי הסוד הקודמים, ובייחוד על רמ״ק, בין אם היא שאובה מן הזוהר עצמו ובין אם היא מחודשת עליידי האר״י ותלמידיו, לא באה לשנות אלא להבליט ולהדגיש משמעות פנימית. המעבר מטרמינולוגיה שבמרכזה ספירות ומידות לטרמינולוגיה שבמרכזה עולמות ופרצופים לא נתפסה כחידוש מהותי,׳ ואמנם יש להודות שלעתים קרובות ניתן להעביר רעיונות וקטעים ממבנה טרמינולוגי אחד למשנהו בלא לשנות שינוי משמעותי את התוכן המובע בהם. הדיון שלהלן לא יעסוק כלל במישור הטרמינולוגי של תיאור עולם הספירות בקבלת האר״י לעומת תפיסות קודמות. שונים הם פני הדברים בשעה שאנו דנים בתוכנה של תורת הספירות עצמה. תורת הספירות בקבלה הקדומה - מספר הבהיר עד ספר הזוהר, ופיתוחיה של תורת הזוהר במאתיים השנים שלאחר מכן - תמציתה ועיקרה התפיסה הפרסונאלית של הספירות. תיאוריו של ספר הבהיר שימשו יסוד לפיתוח המיתי העשיר והמגוון עד מאוד שבספר הזוהר, והם העניקו לקבלה עשר דמויות עשירות, מורכבות ומעוקמות שלממדיה של הפרסונאליות האלוהית. עשרות הכינויים והתיאורים של כל אחת מהספירות בספר [14]</page><page sequence="7">7] קבלת האר״י בין מיתוס למדע הזוהר (ולגבי הספירה העשירית, השכינה, מספרם מגיע למאות) יצרו בתוככי הקבלה ציורים מפורטים עד מאוד של הכוחות האלוהיים הללו, תכונותיהם, צביונם, תפקידיהם ותחומי הדינאמיקה שלהם. כל המקורות היהודיים הקודמים, ובמיוחד הציורים המקראיים והתלמודיים, נוצלו כדי להקנות לכל אחת מעשר הספירות צביון פרסונאלי מובהק, המיוחד לכל אחת ואחת מהן. המקובל הזוהרי לא רק שהוא מזהה בכל פיסקה, משפט וביטוי שבספר הזוהר את הדמות האלוהית המיוחדת המתוארת שם, אלא שמכאן ואילך הוא מוצא בכל מכמניה של הספרות הדתית היהודית את רישומיהן של הדמויות הללו בנפרד. האלוהות פוצלה עליידי תורת הזוהר לעשר דמויות נפרדות, שכל אחת מהן חיה חיים אלוהיים עשירים ומיוחדים! הפרצוף האישי - אם לנצל מושג שהאר״י העניק לו ממדים חדשים - של כל אחת מהספירות הוא תמציתה ומרכזה של תורת הקבלה שלפני האר״י. הקבלה הקדומה יודעת כמה פיתוחים שבהם הוצאו דמויות פרסונאליות אלה מיחידיותן הגמורה, וניתנה להן מורכבות הכוללת יסודות של הספירות האחרות. ככל הנראה כוללת תורתו הסתומה של בעל ספר התמונה את הרעיון, שבכל אחת מעשר הספירות מצויים יסודות של תשע הספירות האחרות.5 ניסוחים מעין אלה חשיבותו של ספר התמונה לנושא הנדון איננה נעוצה רק בהופעתו של הרעיון של ספירות בתוך ספירות, אלא בעצם תורת השמיטות המפורטת של ספר זה. רעיון השמיטות הוא הדוגמה המובהקת ביותר בקבלה הקדומה להחלת אופיה של ספירה על עולם שלם, על כל אשר בו, רוחני וחומרי כאחד. הבריאה בכל שמיטה משקפת בכל אתריה את ייחודה ואופיה של הספירה השלטת באותו עידן, ומבחינה זו גם הנבראים וגם התחומים האלוהיים נתונים בסימנה של ספירה, סימן היוצא אפוא מכלל איפיונו כאחד מתוך המרכיבים של עולם ספירות חד־פעמי. ניתן לטעון משום כך כי הדברים שיצאו אל הפועל במשנתו של הרח״ו גלומים, לפחות בכוח, בתורת השמיטות הקדומה. עם זאת, עדיין קיים הבדל גדול בין השתיים מבחינת הגישה העקרונית. תורת השמיטות מעצימה את ייחודה של ספירה ומגדלת את הקווים המבדילים מבחינה מהותית בינה לבין הספירות האחרות: לגביה כל ספירה מהווה ייחוד ערכי שבסימנו נוצר קוסמוס שלם. ייחוד מהותי־ערכי זה עומד בניגוד לקביעה כי איפיונה של ספירה נקבע עליפי מעמדה הסטרוקטוראלי, במקומה היחסי לפני ואחרי, למעלה ולמטה, מגורם אחר. הסטרוקטוראליות של קבלת האר׳׳י איננה יונקת מאותם מקורות רוחניים שפירנסו את תורת השמיטות, שכיוונה בעניין זה הפוך. ראה: .g. Schoiem, Origins of the Kabbalah, edited by R.J Zwi Werblowsky. Translated by Allan Arkush, Princeton (Princeton University Press and the 460-475 .Jewish Publications Society) 1987, pp. אשר לר׳ משה קורדובירו, יש בכתביו מקבילות רבות, מהן קרובות מאוד, לדבריו של הרח״ו הנדונים כאן. לא כאן המקום לפרט בכך, ואולם יש דין להשוות את דברי הרמ׳׳ק בשני חיבורים שיש בהם קירבה מסוימת ל׳שערי קדושה/ לפחות בכך שהם קצרים ומיועדים לשאינם יודעי חיץ. האחד הוא׳תומר דבורה/ שכל כולו מיוסד על תפיסה פרסונאלית מעיצמת של הספירות, ועל מגע אישי עמוק בין האדם לבין כל אחת מהן־ גישה מנוגדת לזו של הרח״ו ב׳שערי קדושה׳. ואולם בספר אור נערב, שבו מסביר הרמ״ק את חשיבות הקבלה ואת הצורך בלימודה ותוך כדי כך נותן ראשי־פרקים תמציתיים ביותר של תפיסת העולם הקבלית, מוצאים אנו, דרך משל, את הקביעה: יעשר ספירות אלו הם עשר ולא תשע, עשר ולא אחת עשרה... ולא יתייחס זה אל המדות בלבד, אלא גם אל הדברים הנמשכים מהם, כלם כלולים מעשר, וגם המדות בעצמם כללותם עשר מעשר׳(חלק ששי, פרק א): ובהמשך: יצריך עוד שידע כי קשר הספירות ויחודם, עם היותם זו דין וזו רחמים, הוא על ידי היות החסד כלולה מגבורה ושאר המדות, וכן הגבורה כלולה מחסד [15]</page><page sequence="8">יוסף דן [8 ניתנים לגילוי בשוליה של הקבלה הקדומה בכמה גוונים, אך אין בכך כדי לשנות את עיקרם של הדברים, שתרומתה העיקרית של הקבלה לתמונת האלוהות עד שלהי המאה הט״ז היתה העמדת הדמויות המעוצמות והמפורטות של עשר הספירות האלוהיות ככוחות פרסונאליים, מורכבים, מרובי תכונות ואספקטים, אך ניכרים היטב באינדיווידואליות ובזהות העצמית המגובשת של כל אחד מהם. גרשם שלום ייחד דיון קצר לשאלת התפתחותה של תפיסת המבנה של הספירות מראשית הקבלה ועד צפת.6 לפי תיאורו, מאז המאה השלוש־עשרה אנו מוצאים את הרעיון שכל ספירה מכילה את כל האחרות, במידרג אין סופי של השתקפות הספירות בתוך עצמן. הדרך הפורמאלית לתיאור הדינאמיקה העשירה הקיימת בתוך כל ספירה בוטאה גם בדרכים אחרות. כך, למשל, אנו קוראים על תר״ך עמודי אור בספירת כתר, על ל״ב דרכים בחכמה, על חמישים שערים בבינה, על ע״ב גשרים בחסד וכיוצא באלה, ועל כוחות הנקראים בשמות מאגיים, שמשמעותם איננה ניתנת להעברה אך המסמנים את ריכוזי הכוחות שניתן להבחין בהם בהאצלה. שלום הדגיש כי כבר ר׳ משה מבורגוס ויוסף ג׳יקטיליה קבעו שבכל ספירה תלויים עולמות משלה שאינם מהווים חלק מהמבנה ההיירארכי של העולמות הנמשכים מעולם האצילות. במלים אחרות, כללות הכוח של כל ספירה ניתנת לביטוי לא רק בהתייחסות לעצמה: ישנם אספקטים שיש להם תכליות אחרות, עולמות נסתרים של אהבה, צדק וכיוצא בהם. ג׳יקטיליה מדבר על מיליונים של עולמות. בספר הזוהר, תיאורים מסוג זה מופיעים רק בקשר לעולם של כתר, אריך אנפין, ושל תפארת, זעיר אנפין, והם לובשים צורה של תיאור אנאטומי ואנתרופומורפי: חלקים של ה׳ראש׳ מסמלים את הדרכים שהאל פועל בהן: המצח מתייחס למעשי החסד, העין - להשגחה, האוזן - לקבלת התפילה, הזקן-לי״ג מידות הרחמים וכן הלאה. לדברי שלום, אליגוריזאציה של המושגים התיאולוגיים בתורת התארים, סימבוליקה הרואה את דימויי עצמה כהתייחסות מדויקת למה שנמצא מעבר לכל דימוי, וניסיון ליישב את התורות הסותרותילכאורה של הספירות ושל השיעור קומה - כל הסמלים הללו נקבצו יחד באידרות שבזוהר. המחבר לעולם איננו מצהיר בגלוי שתיאוריו מחייבים ׳ספירות בתוך ספירות׳(הנזכרות בגוף הזוהר ובכתביו העבריים של רמד״ל, אך רק באופן מקרי ובלא פירוט). ככל הנראה הוא לא ראה צורך להציע איזו שהיא תיאוריה ושאר המדות... וכן ת״ת נקשרת עם שתיהם בשתי פנים הנזכרות מפאת חסד וגבורה שבת״ת, ומפאת ת״ת שבחסד וגבורה׳(שם, פ״ב, טו). בפרק החמישי של החלק השישי רמ׳׳ק מתאר את יעשר ספירות דעשייה׳, ואף את ׳התפשטות הקדושה בתוך החומר הגשמי שבו שליטת החיצונים׳. אין ספק שתורתו של הרח״ו היתה ביטוי למגמה רעיונית שהיתה מצויה בצפת, ועיקר כוחו בגיבושה ובהסקת המסקנות המפליגות מן הנטיות הרווחות. ראה: 113-118 .G. Scholem, Kabbalah, Keter Publishing House ,Jerusalem 1974, pp. להלן עיקר דבריו בנושא זה. [16]</page><page sequence="9">9] קבלת האר״י בין מיתוס למדע ספקולטיבית להצדיק את הדימויים הגופניים, הקשים כל כך לתיאור מפורט במסגרת רציונאלית. עולמו היה יותר סמלי מאשר קונספטואלי. ואולם מקובלים החל מראשית המאה הי״ד נתנו ל׳גילויים׳ כאלה פירוש תיאורטי; וזהו תהליך ששלום ראה את תחילתו בספר הגבול(המיוסד על האידרא רבא שבזוהר) לר׳ דוד בן יהודה החסיד והוא נמשך עד אילימה רבתי לר׳ משה קורדובירו ופירושו על הזוהר. תורה דומה מצויה גם בכתבי ר׳ יוסף בן שלום אשכנזי. שלום קבע כי בדיוניהם על הו־פלקציות הפנימיות של הספירות בתוך עצמן הגיעו מקובלים אחדים, כגון יוסף אבן ציאח, עד כדי תיאור מפורט של התנוצצויות האורות בתוך הספירות עד מדרגה רביעית, כגון: ׳תפארת שהיא גדולה אשר בתוך בינה הנמצאת בתוך כתר׳. גם קורדובירו הרחיק לכת בכיוון זה מרוב המקובלים. בתורת קורדובירו, תיאוריה זו של הספירות בתוך הספירות קשורה באחרת - זו של הבחינות, המספר האינסופי של אספקטים שניתן להבחין בהם בתוך כל ספירה, ואשר מטרתה בעיקר להסביר את הקשרים ודרכי ההשתלשלות של ספירה אחת מתוך חברתה. כל ספירה גם ׳יורדת לתוך עצמה׳ בתהליך אינסופי. שלום כבר הציע, כי בספרים כגון אילימה רבתי לרמ״ק ושפע טל לשבתי שפטל הורוביץ ׳קבלת הזוהר עוברת טרנספורמאציה מעמיקה שבה, בדרך ספקולטיבית, התיאוסופיה מוותרת על יסודותיה המיתולוגיים׳.7 אך יש להדגיש כי התמונה העולה מתיאורו של שלום היא, שלמרות ההתייחסויות האקראיות לתחומים שמחוץ לעולם הספירות, הדינאמיקה של ריבוי בחינות ותפיסה סטרוקטוראלית של עשר הספירות עניינה בעיקר לגבי הספירות בתוך עצמן, הבנת מבניהן ודרכי פעולתן. איננו מוצאים במקורות אלה עניין מובהק בהסברת מכלול התופעות העולמיות, הארציות והחומריות, על בסיסה של אותה סטרוקטורה. השינוי מרחיקיהלכת שהביאה עמה קבלת האר״י לתורת הספירות הקדומה ניתן לניסוח בתור טרנספורמאציה של עשר הספירות ליסודות בניינה של המציאות על כל ג׳ שלום, שם, עמי 116. לגבי ר׳ דוד בן יהודה החסיד, ראה ס׳ מראות הצובאות, מהדורת ד׳ מט, רלו שו׳ 28-רלז שר 5. המחבר רומז שם לסוד גדול שאיננו מפרטו, אך לא ברור כלל שהכוונה היא באמת לצחצחות, אלא ייתכן שהמדובר הוא בספירות: ראה הערת המהדיר בהקדמה, עמי 23, וההערות שם (1982 ,D.C. Matt, The Book of Mirrors, Chico, California: Scholars Press). אשר לשורשיה של התפיסה הנדונה עצמה, דהיינו איךסופיות של השתקפויות הסטרוקטורה היסודית של עולם האלוהות בתוך המציאות, דומה שניתן להצביע על מקבילה מעניינת הקודמת לאר״י, כאלף וארבע מאות שנה. בתיאור התהוות המציאות בתורתו של הגנוסטיקאי הוואלנטיני מארקוס, שרבים הצביעו על קרבתו לספר יצירה ולמקורות יהודיים אחרים, נמצא תיאור התהוותם של העולמות האלוהיים(Utepönaxa מתוך אותיות הא׳׳ב, ובתוך דיונו הוא קובע כי כל אות בודדת, בשעה ששמה מבוטא, יש בה שלושים האותיות־יסודות כולם, ואף כל אות מכל שלושים אלה יש בה מכל האחרות, וכן הלאה וכן הלאה, עד שמספרן של האותיות הוא איךסופי. הדברים מובאים אצל אירנאיוס בספרו נגד הכופרים, פרק 14 סעיף 2. וראה: 204 .W. Foerster, Gnosis, vol. I, Oxford 1972, p [17]</page><page sequence="10">יוסף דן [10 שלביה וענפיה. תכונות־היסוד של עשר הספירות הפרסונאליות שבקבלה הקדומה הפכו בקבלת האר״י למרכיבים, אלמנטים, היוצרים את ההוויה המיוחדת של כל נמצא בתחום הרוחני ובתחום הארצי כאחד. תורת הספירות הזוהרית נעשתה, אם ניתן להשתמש באנאלוגיה רחוקה במקצת, למעין לוחיהיסודות נוסח מנדלייב של מרכיבי המציאות, או לרשימת החלקיקים האלמנטאריים המרכיבים את היסודות. תפיסה זו, מטבע הדברים, מנוגדת ניגוד קוטבי לתפיסה הפרסונאלית של הספירות בקבלה הקדומה. המבנה הרגיל בתיאוריו של הרח״ו הוא מבנה משולש: ׳ביאור גן עדן הארץ, כבר נתבאר שהוא נקודת האמצעי של קו שוה היום של כל העולם והוא לדרום ארץ ישראל והוא נגד בינה דמלכות עשיה כנ״ל שהוא עולם הבא הצפון לצדיקים לעולם הבא׳.8 משמע: עולם העשייה הוא החלק התחתון במבנה הכללי של המציאות, של חמישה עולמות או עשר ספירות; הוא מכיל עשר ספירות, שהתחתונה בהן היא מלכות. מלכות זו - מלכות דעשיה - אף היא מכילה עשר ספירות, וגן העדן הארצי מקביל לספירת בינה שבהן. משמע שלוש מדרגות, המבטאות מציאות של אלף ספירות. המשך הדברים מחלק, ככל הנראה, את גן העדן הנדון לעשרה חלקים כנגד עשר הספירות(הנהר הוא היסוד שבה ועץ החיים הוא הת״ת שבה), משמע ארבע דרגות, המבטאות מבנה של המציאות שיש בו עשרת אלפים ספירות. זהו ככל הנראה המבנה היסודי: ניתן למצוא ניסוחים מפורטים פחות או מפורטים יותר. אך בין אם מדובר באלף ספירות ׳בלבד׳ ובין בעשרת אלפים או מאה אלף, ברור לגמרי כי הספירות הפרסונאליות של הקבלה הקדומה נעשו בתיאור זה לעיקרון סטרוקטוראלי, המבטא את שלמותו ואת מורכבותו של כל נמצא. מבחינה זו, אין ספק, יש כאן הרחקת היסוד המיתי. בהמשך הדברים כאן, ובמקומות אחרים, הרח״ו קובע את ההקבלה בין מבנה העולמות, הפרצופים והספירות עם חלקי הנפש - נר״ן ח״י - לאורך כל הדרגות של המציאות. המיתוס של הנפש יוצא מיחידיותו ונעשה עיקרון מבני של המציאות בכללה. אותו דבר חל על שם הוי״ה, המכיל את כל הבחינות, אך באותה מידה כל בחינה ובחינה מכילה אותו על כל מורכבותו הפנימית, תוך איבוד גמור של יחידיותו. הרח״ו מדגים את הדברים בפירוט רב בייחוד בשער השמות, השער הרביעי בחלק זה. האספקט החריף ביותר, לפי דעתי, בסכימה זו נוגע לשיעור קומה, לציור האנתרו־ פומורפי של עולם האלוהות. כל הקורא את שיעור קומה הקדמון שבספרות ההיכלות רואה בטקסט זה ביטוי מעוצם ביותר - אולי מכל שהיה אי פעם במיסטיקה היהודית - של הפרסונאליות האלוהית. דמותו עתירת הממדים של השיעור קומה, הוא יוצר 8 עץ חיים, פרק ג, היכל ז, היכל אבי׳׳ע שער ציור העולמות, צו ע״א(191). [18]</page><page sequence="11">11] קבלת האר״י בין מיתוס למדע בראשית, מוצגת כדמות יחידאית(ואף אם מצוי מעליה כוח עליון יותר, הקב״ה, האל עצמו, הרי הוא חסר־דמות, ואין בו אותה אינדיווידואליות מעוצמת של השיעור קומה9). בנוסח זה הגיעה הדמות גם לימייהביניים: בכתביהם של חסידי אשכנז, שם נזדהתה לעתים קרובות עם הכבוד האלוהי, נעשתה דמות זו לאל הפרסונאלי, להבדיל מן האל הטראנסצנדנטי, שהוא כמובן בלתי נתפס ובלתי ניתן לתיאור. אותה פרסונאליות מצויה בספר הבהיר, שם משתלב שיעור קומה הקדמון עם התיאור האנתרופומורפי של עולם הספירות, והדברים נמשכים ומתעצמים במידה רבה בקבלה הקדומה ומגיעים לשיאם בתפיסה הפרסונאלית של עולם הספירות בדמות השיעור קומה שבספר הזוהר. קבלת האר״י מעמידה אותנו בפני הפרדוקס החריף של הפיכת השיעור קומה לעיקרון סטרוקטוראלי. שיעור קומה מאבד את יחידיותו וחדיפעמיותו בחינת המכלול של הכוחות האלוהיים, ונעשה לעקרון היסוד של כל מציאות שהיא. המבנה של שיעור קומה הוא המבנה הפנימי של כל רובד וכל חלק של כל דבר נמצא, גשמי או רוחני או אלוהי. אם נמשיך באותה אנאלוגיה שכבר הועלתה קודם לכן, דומה הדבר כאילו הפכה דמותו של מנדלייב האיש, על אבריו ואישיותו המיוחדת, לטבלת היסודות המרכיבה את המציאות כולה. למרות הקדימות הרבות לנטייה בכיוון זה בספרות הקבלה שבין שלהי המאה הי״ג לבין המאה הט״ז, מן הזוהר ועד קורדובירו, אין להימנע מן המסקנה שלפנינו מהפכה רעיונית ראשונה במעלה בתולדותיה של המיסטיקה היהודית והפנייתה בכיוון שלא שוער קודם, כיוון אנטי־פרסונאלי, ההופך מהות מיסטית אינדיווידואלית וחד-פעמית לעיקרון מדעי הקובע את המבנה של המציאות על כל פרטיה. הדברים מובעים בצורה הברורה ביותר בפיסקאות אחדות בספר שערי קדושה לר׳ חיים ויטאל. דומה שהטעם לבהירותם של הדברים נובע מן המסגרת הקשוחה של ספר זה, הקטן בספריו של הרח״ו והתכלית, שבהם. ספר תמציתי זה מיועד לתכלית ברורה - הוראת השגתה של רוח הקודש, שעיקרה בשער הרביעי של הספר. בשלושת הפרקים הקצרים שקודמים לפרק זה, ביקש הרח״ו להשיב על כל השאלות הקשורות בחיי הדת - כיצד יכול חוטא להתגבר על יצרו ולהיטהר, לפתח את כוחותיה של נשמתו ולהתעלות שלב אחרי שלב לקראת הפיסגה שבסופו של הספר. משום כך נמצא בו תיאור תמציתי של רבים מן הנושאים הנדונים בפירוט רב, בכרכים שלמים, של כתביו האחרים של הרח״ו. במקרה זה התמציתיות תורמת לבהירות, ומשום כך ראוי להתבונן בניסוחיו, המרוכזים בראשיתו של השער השלישי של הספר: ראה לעניין זה:,G. Scholem,Jewish Gnosticism, Merkabah Mysticism and Talmudic Tradition 36-42 .New York (Jewish Theological Seminary, 2nd revised edition), 1965, pp [19]</page><page sequence="12">יוסף דן [12 והנה כל זה נכללין בשתי חלוקות, והם המאציל והנאצלים כולן, וז״ש בפרקי ר׳ אליעזר: עד שלא נברא העולם, ר״ל העולם הזה, היה הוא ושמו אחד. כי הא״ס הנקרא ׳הוא׳ והנאצלים הכלולים בשמושהוא הויה א׳-הכלא/ כי היתה השלהבת גנוזה בגחלת. והנה נתבאר כי כל העולמות נכללין בשם ההוי״ה הנחלקת לד׳ יסודות ולי״ס, וכמו כן עולם מהן נפרט ע״ד זה. כיצד, הנה עולם האצילות שהוא אות י׳ הנקרא חכמה נחלק לכל הבחינות הנז׳ ויש בו הויה א׳ שלמה נחלקה לד׳ יסודות וי״ם גמורות ע״ד הנד, בכללות כל העולמות ממש, וע״ד זה הוא בכל עולם מה׳ עולמות הנד, וע״ד זה עוד הולך ונפרד הענין בתכלית הפרטית [צ״ל: הפרטות] עד שנמצא כי אפילו בזה העולם השפל אין לך בריה קלה שאין בה כללות ד׳ אותיות ההוי״ה וכללות י״ם, וכל זה להורות כי הכל נברא מכח המאציל ית׳ ואין זולתו. דברים מופלגים אלה מהווים פירוש לאותו משפט סתום ועתירימשמעות בספר יצירה, ששימש את המיסטיקנים היהודים למעלה מאלף שנה בעשרות צורות שונות: ׳כשלהבת אחוזה בגחלת׳. פירושו של הרח״ו כאן מונע בתכלית תיאולוגית ולא מיסטית: הוא קובע בראשית הקטע כי קיימת רק הבחנה אחת במציאות, זו שבין המאציל לנאצלים(בדומה לחלוקה המצויה בראשיתה של הפילוסופיה היהודית אצל רב סעדיה גאון, המבחין רק בין בורא לנבראים, ללא כל גוני ביניים). ואולם מסקנתו של הרח״ו הפוכה מזו של רס״ג: בעוד שרס״ג, כתוצאה מקביעה זו, ביקש להבדיל בכל דרך אפשרית בין בורא לנבראים ולמנוע כל אפשרות של דמיון ומגע בין שני התחומים, הרח״ו קובע את היפוכו של דבר: מאחר שהמאציל הוא שורש הכל, והוא המעניק מציאות לכל הנאצלים, הרי חותמו מצוי בכולם, ׳כשלהבת אחוזה בגחלת׳.10 מעניין להשוות את פירושו זה של הרח״ו ל׳שלהבת אחוזה בגחלת׳ לזה של ר׳ יוסף אשכנזי, שהוא אחד מפירושי ספר היצירה של המקובלים, שעניינו מעמיק בעת ובעונה אחת בתחום האלוהות ובתחום הארצי. פירוש זה, שיוחס לראב׳׳ד, הוא אחד ה׳מדעיים׳ ביותר שנכתבו בידי מקובלים בימי־הביניים. לגבי נושא זה הוא אומר(פ׳׳א מ׳׳ז, מהד׳ הוראדנא כח ע״א): ׳יס״ב [=עשר ספירות בלימה] נעת סופן בתחלתן. פי׳ סופן הוא כ״ע, כי כ׳׳ע נקרא סוף ועילת העלות נקרא א״ס, ואחר שהזהירך ואמר שאסור לשלוח המחשבה בכ׳׳ע ואמר שחייב אתה לנעוץ ולקשור ליטע כ״ע בתחילת המציאות שהוא יש מאין ולהודיע שכל מטעי החכמה כולם לוקחו מקדם ונוטעו בעדן החכמה. ותחלתן של הספירות ממטה למעלה והוא עטרת, בסופן שהוא סוף הימים מלמעלה למטה. והזהירך ואמר כשלהבת, כשם שאי אפשר להמצא שלהבת בלי גחלת כך אי אפשר מציאות החכמה מבלי כ״ע, וכך אי אפשר מציאות העטרה מבלי יסוד הספירות שעליו, אלא כשלהבת קשורה בגחלת... כי נמנע הוא המצא העלול מבלי העלה כמו שנמנע המצא השלהבת בלי גחלת׳. ובהמשך הוא מביא פירוש אחר(שם ע״ג): ׳וי״מ יס״ב בנפש נעוץ סופן בתחלתן כשם שסיבתו של האדם הוא המחשבה ר״ל ההרהור כי מן ההרהור נתעורר הרוח ופעל פעולתו בכח אמ״ש עד שהוציא הגולם בטיפה בצורת יריד ובו רוח חיים וממנו נפעלו כל חלקיו וסדריו ואתה רואה שסיבת כל פעולותיו היתה במחשבה, כי אתה נועץ כל פרטי יצירותיו בכלל המחשבה שקדמה למעשה׳. התכלית התיאולוגית של הדברים זהה בעיקרה לזו שלהרח׳׳ו: להוכיח את אחדותה הגמורה של המציאות. ואולם ר׳ יוסף אשכנזי מוכיח זאת באמצעות הדרך המסורתית של [20]</page><page sequence="13">13] קבלת האר״י בין מיתוס למדע חותם זה, לדבריו, הוא המבנה, הסטרוקטורה הקבועה של עשר ספירות ושל ארבעה יסודות, המאפיינים כל נמצא מכוח שורשו בתוך המאציל, השלהבת הקדומה. ובגלל החלוקה הקפדנית לשתי מחלקות בלבד, מאציל ונאצלים, לא ייתכן שיהיה הבדל מהותי, מבחינה סטרוקטוראלית, בין הנאצלים: כולם חייבים לשקף, באותה מידה בדיוק ובאותה צורה בדיוק, את שורשם הקדמון, באמצעות המבנה המתואר. אילו היה שלביביניים בין מאציל לנאצל, ייתכן שהיתה יכולה להתקיים במציאות יותר מסטרוקטורה קבועה אחת. מאחר שהחלוקה היא רק לשניים, הרי כל הנמצאים חייבים לצאת באותו דפוס אחד ואחיד. דפוס אחיד זה הוא המבטא את אחדותם של כל הנמצאים, הנבראים והנאצלים, לעומת המאציל. על־אף ההבדלים העצומים ביניהם בדרגה ובאופי, לעומת המאציל הם היינו הך, ו׳היינו הך׳ זה מוצא את ביטויו באחדות המרכיבים של המבנה - החלוקה לעשר ולארבע, כאשר העשר הן עשר הספירות, על המהות המיוחדת לכל אחת מהן, והארבע - אלה הם ארבעת היסודות ואופים המיוחד והמובהק. פירושו של דבר הוא, ששלשלת הנמצאים כולם, מן הספירות העליונות ועד היצורים שבעולם השפל, בנויה בהקבלה גמורה של כל שלב לקודמו ולבא אחריו, והמבנה הפנימי של כל יחידה בתוך סולם כמעטיאיךסופי זה הוא זהה לכל האחרים. ההבדל נעוץ רק במעמדו בסולם, בהיותו קרוב יותר למקור הדברים, המאציל, או רחוק יותר ממנו, אך הסטרוקטורה אחידה בכל שלבי המציאות. ר׳ חיים ויטאל דובר בקטע זה בלשון תיאולוגית ומתוך מניעים תיאולוגיים; אין בדברים, כמדומה, שום יסוד מיסטי שהוא. מטרתו היא אותה מטרה שהציב לעצמו רב סעדיה גאון שש מאות שנים קודם לכן - הקביעה מוחלטת של הטראנסטנדנציות של מקור המציאות העליון, באמצעות יצירת חיץ מוחלט בין המקור לבין נבראיוינאצ׳ ליו. ואולם האמצעים שבחרו בהם השניים שונים הם: שניהם אמנם מדגישים את ההבדל בין המקור לבין התוצאות, בין העילה לבין העלולים, ושוללים כל שיתוף ביניהם. ואולם רס״ג איננו שולל את נבדלותם של הנבראים זה מזה ומדגיש את יסוד הריבוי שבהם, ריבוי המתבטא בגוונים הרבים ובמבנה השונה של הנמצאים(דבר זה בא לידי ביטוי במיוחד בהקדמתו לשער העשירי, ׳בהנהגת האדם/ שם הוא מציג את עקרון הריבוי הנובע משורש אחד), בעוד האמצעי הנקוט בידי הרח״ו הוא דמיונם של הנבראים־הנאצלים זה לזה, דמיון המהווה עדות לחותמו של יוצרם בהם. הרח״ו כאילו אומר שאילו היה יותר ממאציל אחד, יותר ממקור אחד לנמצאים, היינו רואים במציאות מבנים שונים ומגוונים. מאחר שבמציאות הכל מקורו אחד - הרי גם אחדות המקור - הכל משתלשל מאותה עילה ראשונה עצמה, בעוד שהרח״ו פנה לדרך טיעון שונה לגמרי:האחדותניכרתמתוך זהות המבנה הפנימי של כל הדברים. על אפשרות הקשר בין ר׳ יוסף לבין האר״י ראה: מ׳ חלמיש, ׳פירוש ר׳ יוסף בן שלום אשכנזי לריש בראשית רבה/ מחקרים בקבלה מוגשים לישעיה תשבי ליובלו, בעריכת י׳ דן וי׳ הקר, ירושלים תשמ״ד(=מחקרי ירושלים במחשבת ישראל ג, א-ב), עמי 142 הערה 17: ולעניין שלהבת קשורה בגחלת ראה חלמיש, שם, עמי 184. [21]</page><page sequence="14">יוסף דן [14 הסטרוקטורה צריכה להיות אחת, ביטוי לדרך ההאצלה ולעיקרון המנחה אותה מצד המאציל היחיד. מבחינות אלה ניתן לומר שהרח״ו נוקט גישה מדעית יותר מזו של רס״ג. הוא שולל, כביכול, את חופש הפעולה הגמור של המאציל, שאינו מבטא את כוחו ביצירתם של דברים שונים זה מזה במבנם, אלא אופיו ואחדותו מתבטאים באחדותן של יצירותיו. הוא כאילו קובע כי המאציל האחד יכול להאציל רק בדמותו, רק לפי שבלונה אחת ויחידה. כמובן, שורשו של הבדל זה נעוץ בכך שרס״ג דיבר על בריאה ואילו הרח״ו דן בהאצלה; הבריאה עניינה יצירת שונה משונה, ואילו ההאצלה - האצלת דומה מדומה, ומטבע הדברים ידגיש הרח״ו את דמיונם של הנאצלים זה לזה. עם זאת, עדיין התוצאה היא שהרח״ו בקביעתו התיאולוגית־המדעית קובע דפוס אחיד, מוצק וחוזר על עצמו של המציאות כולה, כאשר רק הסולם המוביל מן העליון אל התחתון קובע את ייחודו של כל נמצא, לפי השלב שהוא נתון בו. יש להדגיש כי הכללתו של הרח״ו, ׳עד שנמצא כי אפילו בזה העולם השפל אין לך בריה קלה שאין בה כללות ד׳ אותיות הוי״ה וכללות י״ס/ איננה דרושה, באופן הכרחי, למסקנה התיאולוגית ׳וכל זה להורות כי הכל נברא מכח המאציל ית׳ ואין זולתו׳. אם יש ספק באחדות המקור של המציאות ובאחדות הפנימית של הכוחות העליונים, הרי ׳בריה קלה בעולם השפל׳ איננה נושא של מחלוקת אפשרית. הירידה לדרגות הנמוכות הללו במציאות מונעת מתוך שאיפה להקנות לדברים כולם מבנה אחיד, אף בשעה שהמטרה התיאולוגית ניתנת להשגה בלא הכללה זו. ברוח זו ממשיך הרח״ו את דבריו: עוד הקדמה אחרת, והיא: כל אלו הבחינות והמדרגות מרום אדם הקדמון עד התהום שבעולם השפל כולן הן זו למעלה מזו וזו לפנים מזו, כי העליון מחבירו מתלבש תוך התחתון ממנו כנשמה לגוף. ואמנם אין כל כללות העליון מתלבש בתחתון, רק בחינת פרטות תחתונה שבעליון מתלבש בכל התחתון, וכן ע״ד זה עד סיום העולמות, באופן שכל העולמות הן כלן בכללותיהן כל בחינה מהן אפילו בעולם השפל בכל פרט מהם הכל הוא בדרך זה, זה עליון מזה וזה פנימי מזה עד שכולן הם כענין לבושים זה לזה וכולן לבושים אל הא״ס, נשמה לכל הנשמות. דברים אלה מבטאים את הפשטות שבהכללה גרנדיוזית המקיפה את המציאות כולה על כל רבדיה. עיקרון אחד ויחיד, עקרון ההתפשטות מהפנימיות החוצה ומלמעלה למטה, הוא המבטא את כל המתרחש בכל אתריה של הבריאה. כל דבר מחובר לזה שמתחתיו באמצעות מהותו העליונה הקשורה במהותו התחתונה של מה שמעליו, ׳אפילו בעולם השפל׳. הדגשה זו באה לקבוע מבנה אחיד, המונע אפשרות הפרדה בין [22]</page><page sequence="15">15] קבלת האר״י בין מיתוס למדע חומר לרוח ובין תחום האלוהות לתחום הטבע. אם נקודת המוצא של הרח״ו היא מיסטית, הרי נקודת הסיום היא בהחלס תיאוסופית־מדעית: לא ייתכנו עקרונות שונים המאפיינים תחומים שונים של המציאות. אם עיקרון נכון הוא - נכון הוא בכל מקום ושריר בלא שינוי. המחיר שעליו לשלם תמורת כוללניות מדעית זו - אובדן הפרסונאליות של עשר הספירות - הוא מחיר כדאי, לנוכח הדחף החריף הניכר כאן לכלול הכל בעיקרון קוסמי ומטא־קוסמי אחד. המשך הדברים מבקש להצביע על העיקרון הקובע דרגות־מהות שונות בתוך המבנה הקוסמי האחיד. קשה לדעת האם היה הרח״ו מודע לסכנת הפנתיאיזם הרובצת לפתחו לאחר משפט הסיום של הקטע הקודם, ׳וכולן לבושים אל הא״ס נשמה לכל הנשמות׳, משפט שמשתמע ממנו כי ההתפשטות מאין־סוף אל התחומים הנחותים ביותר של ההוויה היא אחידה בתוכן ובמהות. הוא קובע: ואמנם בכל עולם מאלו הה׳ יש הבדל בהתפשטות האורות, עד היכן מגיעין, כדי שיהיה הפרש בין זה לזה, וכן יש הפרש א׳ בפרטי הד׳ יסודות שבכלעולם, וכן בפרטי הפרט. ואין זה מקום ביאור ענין זה. ונמצא כי כמו שבדרך התפשטות האורות מלמעלה למטה אין לך ספירה שאינה כלולה מכל הי״ס וכל ספירה וספירה מתחלקת לאלפים ולרבבות ספירות, וכן הענין בהתפשטות האורות מבפנים ולחוץ יהיה ע״ד זה, כי הפנימי שבכולן נקרא כתר והחיצון שעליו חכמה וכו, והחיצון שבכולן מלכות, וכן כל בחינה ובחינה היא נחלקת בדרך זה לאלפים ורבבות פרטי פרטים. כמה נקודות רבות עניין בקטע זה. ייתכן שיש בניסוח רמז - בוודאי לא יותר מרמז - לכך שיש הבדל בין ההתפשטות מלמעלה למטה לבין ההתפשטות מבפנים החוצה, כאשר היסוד האיכותי, המבדיל בין דרגתם של האורות בכל עולם, קשור בהתפשטות מבפנים החוצה. אין ביטחון שאמנם לכך כוונתו, אבל ברור שהוא מודע לצורך לקבוע דרגותיהבדל מהותיות ולא רק סטרוקטוראליות. דבר זה קשה לעשותו בסכימה מעין זו המוצגת כאן, משום שקביעת היסוד הסטרוקטוראלי בצורה דומינאנטית כל*כך איננה משאירה פתח להבחנה איכותית. הדילמה מתבארת מתוך הקביעה המסיימת פיסקה זו, שהיא, לפי דעתי, רבת המשמעות ביותר והחשובה ביותר לנושא הדיון במאמר זה - היחס בין מיתוס למדע. ׳הפנימי שבכולן נקרא כתר והחיצון שעליו חכמה וכר והחיצון שבכולן מלכות׳. השאלה הנשאלת היא: האם ׳הפנימי שבכולן׳ הוא ׳כתר׳ משום שמהותו של ׳כתר׳ היא להיות ׳הפנימי שבכולן׳, או שמא בכל מקום ובכל מצב שיש בהם דבר שהוא פנימי לדבר - וכך הם פני הדברים, לפי תיאורו של הרח״ו, במציאות כולה - תמיד ייקרא הפנימי ביותר ׳כתר׳, זה החיצון לו ׳חכמה׳, והחיצוני ביותר ׳מלכות׳. נוסח הדברים [23]</page><page sequence="16">יוסף דן [16 במשפט זה נוטה בבירור אל האפשרות השנייה, שמשמעותה - אין שום דבר בתוך כתר העושה אותו לכתר אלא מעמדו הסטרוקטוראלי כפנימי בתוך קטע־המערכת הנידון, ואין שום דבר מהותי ל׳מלכות׳ העושה אותה למה שהיא אלא מעמדה כעשירית בתוך קטע המערכת הנתון. זיהרם של ׳כתר/ ׳חכמה׳ ו׳מלכות׳ איננו עליפי מה שהם, אלא על־פי היכן בדיוק בסולם המציאות הם נמצאים. אינני בטוח שר׳ חיים ויטאל אימץ לעצמו עמדה זו בשלמות, וכי תפיסה קיצונית זו מאפיינת את כלל דיוניו בנושא זה? עובדה היא שהמשפט הקודם קבע אפשרות מציאותן של הבחנות מהותיות בדרגת האורות בעולמות השונים. אך אף אם אנו מביאים בחשבון הסתייגות זו, ואיננו מפרשים את הדברים במלוא קיצוניותם, עדיין נעשה במשפט זה צעד מתזיק־לכת עד מאוד למחיקתו של היסוד המיתי בתפיסתן של הספירות והחלפתו בעיקרון סטרוקטוראלי המתעלם לחלוטין מן המהות המיוחדת ובוודאי מן הפרסונאליות המיתית של כל אחת מן הספירות. נקביותה של מלכות, זכריותו של תפארת - עקרונות שבוודאי לא נדחו לצדדין בקבלת האר״י אלא אדרבה, קיבלו משנה הדגשה בטרמינולוגיה ובסימבוליקה הלוריאנית - נעשים כאן לעיקרון סטרוקטוראלי: מי שמוצא עצמו עשירי בשורה בקטע המציאות הנדון הרי הוא נקבה, ומי שמוצא עצמו שישי בסדר הרי הוא זכר. שיבוצו של תחום בתוך ההיירארכיה האיךסופית של התפשטות המציאות הוא הקובע תכונות כגון זכריות ונקביות, דין ורחמים, ולא מהות פנימית פרסונאלית, ייחודית במידה זו או אחרת. זוהי החלפה מובהקת של תוכן במבנה, ומתן מעמד דומינאנטי למבנה לעומת המהות. יש עניין בעובדה שהמשך הקטע הנדון ב׳שערי קדושה׳ פונה בפירוש אל העולם התחתון ומפעיל את העקרונות הללו בצורה כוללנית כלפי המציאות הארצית. רח״ו מבקש להדגיש שבנושא זה אין הוא רק תיאולוג או מיסטיקן העוסק בעולמות העליונים, אלא שיש לדברים תחולה מובהקת, זהה מבחינה סטרוקטוראלית, לגבי המציאות שהאדם נתון בה: ולפי שביאור עניין זה בכל שאר העולמות נתבאר אצלנו, זולתי עניין העשייה, לכן נבאר עניינו בקיצור נמרץ מה שיש צורך אל דרוש מבוקשנו פה. הנה ז׳ רקיעין הן, והעליון נקרא ערבות, לפי שכולל ג׳ ספירות הראשונות דעשיה, והם גלגל המקיף, גלגל המזלות וחמש גלגלים שצמח״ג, שהן חג״ת נ״ה,״ וגלגל ששי יסוד כולל כוכב ולבנה. והאחרון נקרא וילון אינו משמש כלל, כי הוא ספירת מלכות דעשיה, וגם היא בעצמה נחלקת לי״ס שבה, והן וילון כתר שבה, וד׳ יסודות ארמ״ע שבעולם השפל הן חכמה ובינה ושש 11 הזיהוי הוא בין שבתי, צדק, מאדים, חמה ונוגה, מצד אחד-לבין חסד, גבורה, תפארת, נצח והוד, מצד שני. [24]</page><page sequence="17">17] קבלת האר״י בין מיתוס למדע קצוות הת״ת והמלכות, ונמצא שהמלכות שבמלכות שבה הוא יסוד העפר כלו, וגולם לכל העולם כולו.12 קטע זה מעמיד בפנינו שאלה עקרונית מרחיקת לכת. המיסטיקן, כך מקובל עלינו מימים ימימה, הוא מי שמואס בחומריותו של העולם, בריבוי שבו, ושואף לחתור אל הרוחניות, אל האחדות והפשטות שבעולם העליון ולדבוק בה. יודעים אנו שלא תמיד עשו זאת המיסטיקנים עליידי פנייה מלמטה למעלה: היו ביניהם שהורידו את העליון למטה, שחשפו רוחניות פנימית בתוך המציאות הארצית. זהו המתח המתמיד בין ׳מגופו של עולם אל אורו ערגתי׳ לבין ׳מבשרי אחזה אלוה/ מתח המפרנס את המיסטיקה בכל תולדותיה ואיננו מהווה, בעיקרו של דבר, סתירה פנימית שבה. בקשת הרוחניות יכולה להתנהל הן בכיוון זה והן בכיוון זה. האם אפשר לפרש את דבריו של הרח״ו בקטע זה, ובקטעים המקבילים הרבים, כאילו הם מבטאים ערגה למציאת האלוה עלי אדמות, לפגישה עם הרוחני העליון בכל אתר ואתר שבמציאות, שהוא דחף מיסטי מוכר ומובהק? נראה לי שלא יהיה נכון לפרש כך את הדברים הללו. הרח״ו עוסק כאן בסטרוקטורות, והוא מבקש לאחד מבחינה עקרונית מערכות סטרוקטוראליות שונות. נקוט בידינו, ממסכת חגיגה ואילך, כי שבעה רקיעים הם. הרח״ו מסביר שהם בעצם עשרה - רקיע ערבות מקפל בתוכו את שלוש הספירות העליונות. נקוט בידינו כי עשרה גלגלים הם, המזוהים בתוקף תפקידם הקוסמולוגי. הרח״ו בא וקובע כי אמנם כך הדבר, אבל מבנה זה מבטא את עשר הספירות - שבתי כנגד חסד, צדק כנגד גבורה(זיהויים מפתיעים כשהם לעצמם ומנוגדים למוסכמות אסטרולוגיות), מאדים כנגד תפארת(! - וזאת למרות קביעתו הקדומה של הרמב״ן, שזיהה את מאדים לפחות עם דין, אם לא עם הרע עצמו), חמה כנגד נצח ונגה כנגד הוד. יהיה זה פירוש שרירותי ובלתי מוצדק, לדעתי, אם נפרש דברים אלה כ׳ספיריטו׳ אליזאציה׳ של המציאות החומרית (במקרה זה - השמימית). הנושא איננו מידת הרוחניות שבדברים, משום שהסטרוקטורה העשרונית מגיעה, כפי שחזר הרח׳׳ו והצהיר פעמים אחדות, גם אל תחומים שאין בהם כל יסוד רוחני. הדחף המביא את 12 השווה לשונו של ר׳ יוסף אשכנזי(לעיל, הערה 10), דף ב ע׳׳ב: ׳כי יש חופר אחד מגוי והוא נושא לכת ד׳ יסודות והוא הנקרא בלשון יון היולי... והוא התחלת וראשית כל הנמצאים, וכל הנמצאים מכתר עליון ולמטה לא נמצאו כולם אלא מאמיתת מציאותו, ואינו עובר בדין בני חלוף ולא בדין הויה והפסד כי הוא ראשית המציאות, ונקרא בלשון הנביאים גולם, שנא׳ גלמי ראו עיניך, פי׳ גלם חכמה, היריד הוא כעין גולם מבלי צורה אך הוא מוכן לקבל כל הצורות׳. ובהמשך(שם, ג ע׳׳א): ׳וזהו סוד מכין תבל בחכמתו כי הבינה מסתכלת בחכמה וממנה בא אליה הגולם, והיא הכינה אותו לקבל הצורה׳. המונח ׳גולם׳ חביב על ר׳ יוסף והוא מרבה להשתמש בו. עם זאת, בפירושו ברור כי הואמציג זיהוי בין החומר ההיולי, הגולם והחכמה, מבלי שהחכמה תאבד דבר מיחידיותה ומאופיה הפרסונאלי, ואין בדברים כל רמז לססרוקטוריזאציה שבדברי הרח״ו. [25]</page><page sequence="18">יוסף דן [18 המחבר להציג את הדברים הללו הוא דחף של איחוד סטרוקטורות, כאילו משיב הוא לחולק שיבוא ויאמר כי המבנים השליטים בעולם העשייה אחרים הם, בלתי קשורים ובלתי מקבילים למבנים שבעולמות העליונים יותר. הוא בא להפגין כי העקרונות המבניים שתוארו לגבי העולמות הקודמים שרירים וקיימים גם בתחום העשייה, שנהוגים בו תחומים אחרים ומבנים אחרים. לפי דבריו אלה, הרקיעים והגלגלים, כוכבי השבת וכוכבי הלכת, גם הם אינם אלא חלק מן השלשלת האיךסופית של ספירות בתוך ספירות, יסודות בתוך יסודות, והאשליה כאילו בתחום זה יש להשתמש בקניימידה אחרים, רקיעים, גלגלים וכוכבים-אין לה בסים: אם תתבונן היטב, אומר הרח״ו, תיווכח מיד כי המבנה העשרוני שליט וקיים גם כאן. אילו אכן היתה מטרתו ספיריטואליזאציה, חשיפת הנוכחות של הפרסונאליות האלוהית בתוך תחומי המציאות הנבראת, יכול היה, כפי שעשו רבים לפניו, להדגיש את הקרבה המהותית שבין מאדים לבין דין, בין צדק לבין תפארת: היה יכול לדרוש את שמות הרקיעים בקשר לשמות הספירות וכיוצא באלה הרבה בכלי הךרוש והפרשנות שהמקובלים אמונים עליהם. אין הוא עושה דבר מכל אלה: הסטרוקטורה המספרית היא העיקר, מערכות של עשיריות בלא הגדרה תוכנית ואיכותית שליטות בכל תחומי המציאות, ומרגע שהציג את המספר הנכון והמבנה הנכון נחה דעתו, בלי שיבקש זיהוי מהותי, רוחני יותר, בין שתי המערכות הטרמינולוגיותיסטרוקטורא׳ ליות, הבאות בדבריו לכלל איחוד. הדברים בולטים בעיקר במשפט הסיום שבקטע שצוטט לאחרונה. ארבעת היסודות החומריים, שאין ספק שהם מובאים כאן בפשוטם, ירי יסודות ארמ״ע שבעולם השפל/ מזוהים בפירוש עם עשר הספירות במינוח המסורתי מאז ראשית הקבלה ׳חכמה ובינה ושש קצוות הת״ת והמלכותי. נוסח הדברים הוא של זיהוי ממש: אין רוחניותן של הספירות שורה על היסודות, אין הבחנה בין חומר לצורה, בין היסוד הנצחי שבחומר לבין היסוד החולף וכיוצא באלה, אלא זיהוי פשוט ומוחלט, שעניינו מבנה ולא תוכן. דווקא בדוגמה זו ברור כי היסודות החומריים אינם מפסידים דבר בזיהוי זה, והם שומרים על טיבם ועל טבעם! השינוי קיים רק לגבי מערכת הספירות, המאבדת את משמעותה האיכותית ונעשית לעיקרון מבני. ומכאן מגיע הרח״ו למסקנה כי ׳ונמצא שהמלכות שבמלכות שבה הוא יסוד העפר כלו, וגולם לכל העולם כולו׳, כלומר בחינה תחתונה זו שבמבנה עולם העשייה, מלכות שבמלכות שבו, היא החומר הגולמי שממנו נוצרו הנמצאים החומריים כולם. האם תיאור זה משנה דבר לגבי התפיסה המדעית הימי־ביניימית לגבי היסודות ותולדותיהם? דומה שאין כאן כל שינוי, חוץ מן הקביעה הסטרוקטוראלית כי ׳גולם׳ זה הוא ׳מלכות שבמלכות׳ שבעולם העשייה, דהיינו כותרת המשבצת את הדברים במערכת מבנית בלי לשנות דבר במהותם. [26]</page><page sequence="19">19] קבלת האר״י בין מיתוס למדע והוא ממשיך בנושא זה, תוך זיהוי התחום החומרי עם עוד מערכת טרמינולוגית׳ ספיריטואלית: ובזה היסוד העפר, נמצאו כל התולדות שבה כלולים מכל הד׳ יסודות הנכר בסוד ׳הכל היה מן העפר׳ והרי נתברר מלמעלה למטה, והנה כן הן מפנים ולחוץ, כי הנה יסוד העפר כלול מי׳ ספירות והכתר שבהן פנימי מכולן ונקרא בחי׳ יחידה של יסוד העפר, וחוצה לו חכמה חיה, וחוצה לו בינה נשמה, וחוצה לו שש קצוות ת״ת, רוח, וחוצה לו מלכות נפש יסוד העפר, כי [נ״א וזו] המלכות נחלקת לי״ס שבה, והמלכות החיצונה שבהן היא יסוד העפר עצמו החומרי שאין בו שום רוחניות אלא חומר עכור הנקרא דומם, וכל מה שבפנים נקרא נפש הדומם, ועד״ז ביסוד המים, כי המלכות החיצונה שבכלן נקרא מים המצמיחין ונקרא צומח, וכל מה שבפנים נקרא נפש הצומחת. וע״ד זה ביסוד הרוח וביסוד האש שהן החי והמדבר.13 שיטתו של ר׳ חיים ויטאל בנושא זה מגיעה לידי מיצויה, כמדומה, במשפט: ׳המלכות נחלקת לי״ס שבה והמלכות החיצונה שבהן היא יסוד העפר עצמו, החומרי, שאין בו שום רוחניות אלא חומר עכור הנקרא דומם׳. נראה שקשה למצוא דוגמה לביטוי זה, המרוקן לחלוטין את המונח ׳מלכות׳ מכל משמעותו המיתית, הפרסונאלית, ומנוגד לכל שהתרחש בהתפתחותה של הקבלה בארבע מאות השנים שקדמו לרח״ו. המונח ׳מלכות׳ חל כאן על תחום המרוקן מכל משמעות רוחנית. אין בדבריו אלה של הרח״ו שום רמז לזיהוי החומר עם הרע, או לתפיסה מיתית כלשהי של מהות החומר, לטוב ולמוטב. חומר כאן הוא המונח המדעי הימייביניימי, המזוהה עם תחום הדומם שבמציאות, ובאותה מידה שיש לדומם נפש, הרי נפש זו מצויה בשלב פנימי יותר, לפי דבריו המפורשים. המונח ׳מלכות׳ חל אפוא בתיאורו של הרח׳׳ו על תחום המרוקן מכל רוחניות, ולא כל שכן אלוהיות, ואין בדברים אלה אלא הלבשתה של מערכת גם לדבריו אלה של הרוז״ו יש להביא מקבילה מדברי ר׳ יוסף אשכנזי(לעיל, הערה 10), דף ח ע״א: ׳״בצקת עפר למוצק״, פירוש כאשר עלה בדעת העסרה הנקראת עפר לשוב למוצק להיותה למים כאשר היתה טרם הבריאה להיותה קרובה אל הבינה, כי רוח אלהיט(בינה) מרחפת על פני המים, ורגבים ידובקו, עד שגער בהם הקב״ה והדביק רגבים כמה שנאמר יסד אp (עטרת) על מכוניה(נצח והוד) בל תמוט עולם ועד, מכלל שהיה בדעתה להתמוטט עד שהדביק רגביה. וי״מ ״בצקת עפר למוצק״ כאשר יסדת את העפר להיות ניתך מגשמי השמים ולהתלבש בצורת עפר(עטרת) שהוא האמצע, ורגבים ידובקו, פי׳ העולם(עטרת) מאמצעו(תפארת) נבראו, כי כאשר נמצאת התפארת ועטרת מיד הצדדים, שהם גדולה וגבורה נצח והוד ויסוד, נדבקו בה׳. ייתכן שכמה מניסוחיו של ר׳ יוסף אשכנזי שימשו השראה לרח״ו, ואולם בדברי ר׳ יוסף אין סטייה מן התפיסה כי האלוהות היא מקור והנמצאים הם תוצאות,והפרסונאליותוהאינדיווידואליותשלהספירות אינן נפגמות. הנמצאים המשתלשלים מהן הם דברים בפני עצמם, ולא השתקפויות מבניות של מערכת הספירות. ולכל העניין ראה הקטעים שהביא מ׳ חלמיש לבירור היחס בין הספירות לתורת השמיטות ובין הספירות לעולמות הנבראים במחקרו הנ״ל(סוף הערה 10), עמי 186-183. [27]</page><page sequence="20">יוסף דן [20 טרמינולוגיה חדשה על התפיסות המקובלות של המדע הימי־ביניימי(באותה מידה שהיה מוכר לרח״ו), בלי שטרמינולוגיה חדשה זו תשנה דבר מהותי בתחום שעליו היא מוחלת; אך בוודאי ובוודאי שיש כאן שינוי מהותי במשמעותה של הטרמינולו גיה, שמקורה ורקעה אחרים לגמרי, ומלכתחילה היתה מנוגדת ניגוד קוטבי למגמה המתבטאת בשימוש שעושה בה הרח״ו כאן. תוך הילוכו יוצר הרח׳׳ו זיהוי נוסף - בין הטרמינולוגיה הקבלית המיתית לגבי הכוחות הרוחניים, נר״ן ח׳׳י - המזוהים אצלו, כמקובל, עם עשר הספירות - לבין המינוח המדעי הימי־ביניימי, המשתמש ב׳נפש הצומח׳ ובמושגים דומים במהלך התיאור של הנמצאים הארציים. דומה שניכר היטב בדבריו אלה של הרח״ו המאמץ ליצור זהות ואחדות בין הטרמינולוגיה הקבלית - בין זו המתייחסת מלכתחילה לתחומים אלוהיים ובין זו המתייחסת לחלקי הנפש - לבין המוסכמות המדעיות הימייביניימיות. אך יש לחזור ולהדגיש שזיהוי זה נעשה בדרך חדיצדדית: הטרמינו לוגיה הקבלית היא המשנה את משמעותה, ואילו הטרמינולוגיה המדעית נשארת על מכונה בלא שינוי. הרח״ו מביע זאת בחריפות בסיומו של הקטע: ואמנם ארבעתן יחד, הדומם נפש, והצומח רוח, והחי נשמה, והמדבר חיה, וילון יחידה. וכבר ביארנו כי כל בחי׳ מהן כלולה מכולו, ושהיו מה שתמצא בדברי הפילוסופים בשם כחות, באומרם כי בנפש הצומח יש כח הזן וכח המושך וכח המעכל וכח הדוחה, וכן אמרו בנפש החיה הנקרא התנועה וההרגשה כי יש בה כח המתעורר וכח המדמה וכח המצייר וכר, וע״ד זה בכולן. העולה מכל זה גם שהמלכות החיצונה שבכל איזו בחינה שתהיה הנה הוא הגוף שבאותה הבחינה, אמנם אינו נקרא גוף וחומר אמיתי עכור, אלא המדרגה האחרונה שבעשיה מלמעלה למטה ומבפנים לחוץ, זאת הנקודה לבדה הוא יסוד העפר החומרי לגמרי, והוא הגוף היותר עכור וחומרי שכלכל העולמות כולן. הרח״ו משאיר על מכונו את המבנה המדעייפילוסופי כפי שקיבלו וכפי שהבינו; תוספותיו הן שתיים: כינוי הדברים בכינויי הבחינות הססרוקטוראליות הכוללניות שלו, הן בטרמינולוגיה הספירתית והן בטרמינולוגיה המתייחסת לחלקי הנפש, הנעשים אצלו סינונימיים; ושנית, הוא מחיל את גישתו, הרואה מבנה אחיד במציאות כולה ובכל חלקיה, גם על הטרמינולוגיה הפילוסופית, וקובע שכל הכוחות הטבעיים מצויים בתוך כל אחד מהם, באותה צורה שהדברים חליסעלמושגיוהקבליים, דהיינו גם בתחום זה ׳כל בחינה מהן כלולה מכולן׳ - עקרון היסוד של תפיסת העולם של הרח״ו. הסטרוקטורה מגיעה אל אפיסתה רק משעה שהיא מזדהה עם ׳הגוף היותר עכור וחומרי/ דהיינו החומר עצמו. כאן מסתיימות כלהחלוקות וכל המבנים הצפונים [28]</page><page sequence="21">21] קבלת האר״י בין מיתוס למדע בתוך מבנים אחרים: החומר הוא אפיסת הכל. מאות שנים רבות לאחר הפגישה הראשונה בין הניאויפלטוניות לבין הקבלה, עדיין עיקרון יסודי זה שבתפיסת החומר הניאופלטונית נמצא בדבריו של המקובל הצפתי, בפי שהיה מקדמת דנא. תקיפותו של הרח״ו בציור המבנה המתואר איננה פגה בהמשך דיונו בשער השלישי של ׳שערי קדושה׳, בשעה שהוא בא לדון בפסיכולוגיה ובאנתרופולוגיה. ניסוחים כוללניים ובהירים מלווים את תיאורואת מהות האדם ונפשו. מנקודת הראות של דיוננו זה, הרח׳׳ו מפעיל את תפיסתו בדבר אחדות המבנה של המציאות לגבי ארבע בחינות הקשורות באדם: (א) משמעות ׳צלם אלהים׳: (ב) מבנה גופו של האדם: (ג) מבנה נפשו של האדם! (ד) המשמעות הקוסמית של דמות האדם - נושא החוזר, בעיקרו של דבר, על הנאמר בנקודה הראשונה. מבין אלה חשיבות מיוחדת יש לדיונו בעניין יצלם אלהים׳: אמנם כבר נתבאר בשער הקדם לזה ענייני מהות העולמות, איך כולם הוי״ה א׳ כוללת כולן ונחלקת לה׳ עולמות והן נקרא׳ יחידה וחיה ונשמה ורוח ונפש, והעולם החומרי הזה הוא גוף וחומר לכולן, באופן כי כל העולמות הם צורות אדם כלול מחומר וצורה, נחלקת לה׳ מיני רוחניות כנזכר. וידעת כי שם הוי״ה במילואו באלפין עולה בגימ׳ אדם,14 ועד״ז בכל פרט ופרט מכל בחינותיהם כל בחינה מהן נקרא אדם פרטי, נכלל מהוי״ה א׳ הנחלקת בד׳ יסודות וי״ם. ועוד כי יש חילוק אחר לא נתבאר בשער שקדם, והוא כי גם הי״ם נחלקו לתרי״ג בחינות כמו שיתבאר. והרי כי כל העולמות יחד וכן כל פרט מהן בפני עצמו נברא מדמות האדם התחתון, וזהו סוד נעשה אדם בצלמנו כדמותנו, והבן זה היטב. ׳תרי״ג׳ כאן איננו מספרן של המצוות, אלא מספרם של איברי האדם, רמ״ח ושס״ה. ׳כל העולמות יחד וכן כל פרט מהן בפני עצמו׳ מורכב אפוא מתרי״ג איברים כדמות האדם, דהיינו - כל בחינה ובחינה, מרבבות ומאות אלפי הבחינות המרכיבות את מדרגות המציאות, היא בחינת שיעור קומה שלם בפני עצמו. כל מבנה של עשר ספירות הוא, מטבע הדברים, מבנה אנתרופומורפי, ׳צלם אלהים/ ׳שיעור קומה׳. הרח״ו פותר כאן במחייעט רדיקאלי את הבעיה עתיקת היומין של מיקרוקוסמוס ומקרוקוסמוס, בקביעה שכולם היינו הך - שיעור הקומה מייצג את המבנה של הקטן ושל הגדול, של הפרט ושל הכלל. דמותו של האדם, היא ׳דמות האדם התחתון׳, היא סטרוקטורה יסודית של המציאות, אספקט נוסף המזוהה עם אלה של עשר ספירות, חמישה עולמות, היסודות וחלקי הנפש - נר״ן ח״י: כולם סינונימיים עם המבנה של תרי״ג, דהיינו עם השיעור קומה. הדמות המיתולוגית האדירה שנוצרה בספרות 14 יריד ה״א וא״ו ה״א = אד״ם(=45). [29]</page><page sequence="22">יוסף דן [22 ההיכלות והמרכבה בעת העתיקה, ושהפרתה את המיסטיקה של יורדי המרכבה ואת הקבלה בשלבי התפתחותה הראשונים, בספר הבהיר ובספר הזוהר, נעשתה כאן לעיקרון מבני של כל פרט של המציאות וכל צירוף של פרטים. כל איבר ואיבר של השיעור קומה מכיל בתוכו שיעור קומה משל עצמו, וכן הלאה עד אין סוף כמעט. אותו דבר עצמו, בכיוון ההפוך, קובע הרח״ו בשעה שהוא דן בדמות אדם קדמון,5, הדמות המיתית העליונה המקפלת בתוכה את עולם האלוהות עצמו: ׳והרי נתבאר היטב מהות האדם, כי הוא כולל כל העולמות כולן, בין בכללותם בין בפרטם, משא״כ בכל הנבראים, עליונים ותחתונים, כי כל תולדות איזה עולם מהן אינו כולל רק העולם אשר בו נברא, והרי זה ענין העולמות ממטה למעלה. גם הוא [האדם] כולל כל העולמות מבפנים ולחוץ, כיצד, הנה מעולם העשיה יש לו גוף מהעפר הנקרא עולם השפל...׳, וכן הלאה בתיאור השלבים כולם. נמצאנו למדים כי ייחודו של האדם לעומת שאר הנבראים בהיותו משקף את הסטרוקטורה הכוללת של הנמצאים כולם בכל מדרגותיהם, בעוד שהנבראים האחרים משקפים רק את דמותו של התחום המסוים שהם מצויים בתוכו. הסטרוקטורה של השיעור קומה שליטה אפוא בכל שלבי המציאות. תיאורים דומים מבחינה מבנית מובאים בשעה שהרח״ו דן במבנה גופו ובמבנה נפשו של האדם:16 ואמנם יש בדיון זה עקיבות רעיונית מובהקת, המעידה כי לפני הרח״ו היתה תפיסה ברורה ומגובשת, שהוא מבטאה בכל הנושאים הנדונים בחיבור זה. אני מבקש לראות בגישה זו של הרח״ו כלפי המציאות שבעולם העשייה גישה מדעית, המבקשת את היסוד המבני המינימאלי והפשוט ביותר שהנמצאים הרבים מורכבים ממנו. נראה כאילו קשה הדבר להשתמש במונח ׳פשוט׳ לגבי עולמו של ר׳ חיים ויטאל, שמשנתו היא מן המורכבות והמסובכות שידעה הקבלה. ואולם העמדת הדברים כולם על עיקרון מבני אחד - ולו גם כזה המתפרט לרבבות ולמיליונים של מבנים פרטיים - פשוט הוא מול התפיסה הפרסונאלית, הרואה בכל נמצא הוויה חדיפעמית, יחידה ועשירה, שאין דומה לה. מציאת מכנה משותף כולל לעולם מפשטת דברים, כשם שהצגת חדיפעמיות אינדיווידואלית מוציאה אותם מחוץ אין הרח״ו מזכיר כאן בפירוש את ׳אדם קדמון/ אך מושג זה הוא המסיים את המשפט הקודם: ׳וע״ד זה נשמה מבריאה וחיה מאצילות ויחידה מאדם קדמון/ ונראה לי שמותר לשער שמושג זה עמד לנגד עיניו גם בשעה שניסח את המשפט הבא. פיסקה מיוחדת מייחד הרח״ו למבנהו של האדם מן היסודות ומן הדרגות השונות שבנפש: דומם ונפש הדומם, צומח ונפש הצומח, חי ונפש הבהמה: אלה כולם נבראו לפניו, ואילו הוא מכיל את כולם, והוא מסכם: ׳אח״כ נברא האדם המדבר ויש בו כל הכחות הנ״ל ונוסף עליהם נפש המדברת מיסוד האש. אך דע כי ודאי שכל הבחינות מגוף וצורות שבאדם יהיו יותר זכים משל החי, ושל החי משל הצומח, ושל הצומח משלהדומם, וזה יתבאר לרממ״שלעילכיכלהבחינותנכללת כל בחינה מהןכולןכסדרזו בתיו זר. ולהלן הוא מתאר את הצדיק, שהוא ׳זך בכל בחינותיו יותר מכל שאר הנבראים בגופו ובד׳ בחינות נפשותיו...׳ [30]</page><page sequence="23">23] קבלת האר״י בין מיתוס למדע לתחומן של נוסחאות וסטרוקטורות. עולם המציאות של הרח״ו בדרג זה הוא נוסחאי וצפוי מראש, משום שהאינדיווידואליות והפרסונאליות הוסרו ממנו. [ג] הבעיה הטרמינולוגית הקשורה בדיון זה היא הפעלתם של מושגים חיצוניים להבנתו של נושא רוחני שאיננו מודע לקיומם של מושגים אלה, ומשום כך לא קיימת כל אפשרות של התאמה פנימית בין החומר עצמו לבין המושג הנדון. בעיה זו קשה עוד הרבה יותר משום שעצם המושגים המשמשים בידינו מעורפלים, ואין אחידות בשימוש בהם. זו בעיה כללית במדעי היהדות, בשעה שאנו מפעילים מונחים דיסציפלינריים השאובים מן המתודולוגיות המחקריות המקובלות במדעייהרוח הכלליים, אך היא קשה במיוחד בדיון בקבלה. במקרה זה, יותר מאשר בתחומים כגון הלכה או ספרות או היסטוריה, המרחק בין המושגים המשמשים בידינו לבין העולם הפנימי של החומר הוא רב עד מאוד, והשימוש כמעט בכל מושג שהוא מביא למבוכה ולערפול. דוגמה מפורסמת לכך היא המושג ׳גנוסיס׳ בשימושו בתחום המיסטיקה היהודית. תהא דעתו של החוקר בנושא זה אשר תהיה, דבר אחד ברור לחלוטין: שום מיסטיקן יהודי לא היה מודע למושג זה, לא שמע אותו מימיו(לפחות לא בהקשר טרמינולוגי מן הסוג המשמש אותנו כיום), ועל אחת כמה וכמה שלא כיוון את משנתו כדי שתהיה ׳גנוסטית׳ או ׳לאיגנוסטית׳. ומאחר שמושג זה משמש בצורה אינדיווידואלית חריפה ביותר בפיהם של חוקרים כיום - כמעט אין שני חוקרים המשתמשים בו באותה משמעות - הרי כל הפניה שלו כלפי חומר מיסטי יהודי מביאה לטישטוש תחומים, למבוכה ולערפול. ואולם הדברים חלים כמעט באותה מידה על מושגים יסודיים וחיוניים הרבה יותר, וראש וראשון שבהם הוא המושג ׳דת׳ במשמעותו הכללית, religio, השאובה מן הלטינית הקלאסית ומתפיסת העולם הנוצרית. אין בעברית, ואין באופקי עולמם הרוחני של יהודים, מושג המקביל למונח זה, שכן הוא משמש לקבוע תחום מיוחד בחיים המוקדש ל׳דת׳, בעוד שביהדות(בדומה לאסלאם), אין תחום במציאות שהוא מחוץ למהות הכוללת של המגע בין המציאות לבין האל(לכן לא ייתכן לומר ביהדות ׳תנו לקיסר את אשר לקיסר׳ ולהבחין בין תחום ׳חילוני׳, ניטראלי מבחינה ׳דתית׳, לבין תחום ה׳דת׳), כשם שהמושג שממנו שאוב המושג ׳דת׳, דהיינו חוק(כשם שבאסלאם המושג המקבילהוא ׳דין׳), שונה לחלוטין בעברית מאשר בלשונות השואבות מן הנצרות, שבהן המושג משמש בעיקר ל׳חוק חילוני׳, להבדיל מן החוק המיוחד לכנסייה, החוק הדתי. מאחר שביהדות כל חוק הוא דתי והאל הוא מקור הסמכות של החוקים כולם, הרי משמעותו של המושג בעברית שונה [31]</page><page sequence="24">יוסף דן [24 לחלוטין: לא ייתכן לומר בעברית מסורתית ׳חוק חילוני/ משום שאם הוא חוק, אין הוא יכול להיות חילוני. שימושם של מושגים כאלה במסגרת יהודית חייב זהירות מופלגת, שכן העברתם המכאנית מתחומים נוצריים לתחומים יהודיים מבטיחה אייבהירות ואייהבנה. מושגיהיסוד המשמש בתחומנו, ׳מיסטיקה/ הוא עצמו אחת הדוגמאות המובהקות לתופעה זו, שכן מושג כזה איננו קיים בעברית כלל, ואין לו מקבילה, ולו מרוחקת, באוצר לשונם של מיסטיקנים יהודיים. מכאן שבכל מקרה שאנו משתמשים במושג זה כלפי הוגה דעות ובעל חוויות יהודי, אנו כופים עליו מסגרת שאיננה פנימית, שלא צמחה מתוכו ושהוא לא היה מודע כלל לכך שהיא קיימת. עד הדור האחרון לא היה בעולם יהודי שידע שהוא מיסטיקן: המיסטיקה שלנו התפתחה בלא מודעות למהותה ככזו, בניגוד חריף לאשר התרחש בנצרות במרבית תקופותיה ומקומותיה, כאשר היתה למיסטיקן מודעות עמוקה של ייחודו, ומסורת ארוכה של תופעות מיסטיות שהוא ביקש להתקרב אליהן ביודעין. אין הדברים הללו אמורים במנת להוציא מלשון הדיון בנושאי קבלה את המושגים דת, חוק, גנוסיס או מיסטיקה, אלא להציע שמירה קפדנית על ההבחנה בין דיון בדברים שנושאי הדיון מודעים להם, לבין הבחנות חיצוניות שלנו, הכפויות על החומר מתוקף היכרותנו עם העולם הטרמינולוגי של חקר הדתות, הנוצרי ביסודו. זו אזהרה, כלפי עצמי וכלפי אחרים, כאילו אנו חושפים איזו מהות פנימית שבחומר בשעה שאנו מדביקים לו תווית מושגית מעין זו. אנו חייבים לעשות זאת, וסיווג תופעות דתיות הוא המקצוע שאנו משתייכים למסגרתו, אך חשוב מאוד לזכור תמיד כי הטקסט והתופעה אינם משתנים בשעה שהתווית מתנוססת עליהם: הם נשארים הם עצמם, במלוא ייחודם, ומצפים לחוקר הבא שיסיר את התווית שהדבקנו ויקבע אחרת במקומה, ואף אז תהיה קביעתו זמנית. וזאת משום שאין תווית חיצונית שתוכל באמת למצות את מלוא משמעותו הפנימית של החומר: במקרה הטוב ביותר יש בה התאמה חלקית, פרי הדגשה של צד זה או אחר בהבנתו של החומר, ומשום כך עצם התווית המוצעת מבטאת העדפה ובחירה, ולא מיצוי מהותה הפנימית של התופעה. הנושא הנדון כאן - המיתום בקבלת האר״י - הוא דוגמה מובהקת לכך.7, היחס בין טקסט לבין תווית חיצונית המבקשת לאפיינו מודגם היטב, לדעתי, באפיזודה ידועה בתולדות המחקר במדעי היהדות. לפני ימות דור פירסס פרום׳ ישראל אפרת ספר ושמו ׳הפילוסופיה היהודית העתיקה׳. הפיסקה הראשונה בספר מביאה את הפסוק הראשון בספר בראשית, והמחבר מוסיף לפסוק דברי התפעלות, הטוענים כי עמקות פילוסופית רבה מצויה בפסוק זה - קביעה כי יש אלוהים, ויש עולם, ויש ביניהם יחס, ושורה של הנחות וקביעות פילוסופיות גלומה במלים המעטות של הפסוק. לפי מיטב ידיעתי, לא היה המשך למפעלו של פרופ׳ אפרת בכיוון זה. דוגמה קיצונית זו מבהירה היטב מה בעצם מתרחש כאשר נקבעת תווית חיצונית על טקסט קדום, שאיננו מודע לקטיגוריזאציה הגלומה באותה תווית ולא התאים עצמו מעולם להבחנה מסוג זה. הפסוק הראשון בבראשית - פסוק עשיר ורב משמעות, בלא ספק - לא השתנה כמלוא הנימה משעה שקבע לו פרופי [32]</page><page sequence="25">25] קבלת האר״י בין מיתוס למדע המושג ׳מיתוס׳ הוא אחד המושגים העמומים והמעורפלים ביותר בשימושו במחקר ובמחשבה בתיזמננו. דרכי השימוש בו שונות אולי יותר מכל מושג אחר, והסיכוי למצוא הבנה או הסכמה בין משתמשים שונים בו היא אפסית. חלק מן הערפול נובע מקביעותימשמעות הגדרתיות דיסציפלינריות: משמעותו של ׳מיתוס׳ שונה לגמרי במסגרת דיון בפולקלור וסיפור עממי מאשר בשימושו בסוציולוגיה ובמדע המדינה, ובספרות הוא משמש בתפקיד שונה מאשר בפילוסופיה, וזאת בלי להזכיר את דרכי השימוש המגוונות בתוך כל דיסציפלינה בפני עצמה. דומה שאין מושג שרבו כל כך המשתמשים בו בצורות שונות ואף מנוגדות כל כך. יש המשתמשים בו כדי לבטא סינונים גמור למושג ׳שקר׳, ולעתים ׳שקר גדול׳, ויש המשתמשים בו כדי לבטא את הערכתם לאמת גדולה, הגדולה מכל. כל אשליה כאילו משמעות מסוימת מקובלת ומובנת יותר מאחרות היא חסרת שחר. השימוש במושג ׳מיתוס׳ כשהוא לעצמו, כאילו המושג מובן לקורא, הוא השחתת מלים לריק, התורמת רק לערפול ולשיבוש. דברים אלה אמורים לגבי המושג ׳מיתוס׳ בעירומו. המושג ׳מיתוס׳ בצירוף, כמרכיב בתווית, הוא בדרך כלל מדויק ומובן למדי, ומהווה מכשיר יעילפחות או יותר לתיאורן של תופעות. המושג ׳המיתולוגיה היוונית׳ איננו מושג מעורפל בעיקרו(אם כי, בדומה לכלמושג מסוג זה, יש תחומייגבולין ששייכותם אליו עשויה להיות נתונה במחלוקת); הוא מייצג מערכת של טקסטים ואמונות שלפחות גרעינה העיקרי מובחן היטב - הסיפורים היווניים על היחסים הפנימיים בין האלים לבין עצמם ועל יחסיהם עם בני־אדם. בדומה לכך, בדרך העברה, יש בהירות ניכרת במושג כגון ׳המיתולוגיה של המזרח הקדמון׳, המכוון למקבילה המזרחיתיכונית למיתולוגיה היוונית, דהיינו לסיפוריהם של השומרים, האכדים, הכנענים באוגרית ובאו־ץיישראל, ואף של המצרים הקדמונים, על מפעלותיהם של האלים, היחסים ביניהם, ועל התערבותם בגורלם של בני־האדם. בהירותם של מושגים אלה איננה נובעת מכך שהמושג ׳מיתוס׳ הכלול בהם התבהר לפתע, אלא משום שהם מתייחסים לקבוצתימקורות מובחנת היטב. אם נשמיט ממושגים אלה את המלה ׳מיתוס׳ ונחליפה באחרת, למשל ׳האלילות היוונית׳, עדיין יישארו הדברים ברורים למדי. עיקר המשמעות איננו אפרת כותרת כפי שקבע: מה שיש בו נשאר, ומה שאין בו לא נוסף. הדבר היחיד שלמדנו מקביעתו של החוקר היא, כיצד מבין הוא - החוקר - את המושג ׳פילוסופיה/ ודומה שלרוב הקוראים היה ברור שהבנתו של פרופ׳ אפרת במושג זה איננה ההבנה המקובלת בדרך כלל. אנו מעדיפים לראות בפילוסופיה דרך מחשבה שיטתית, הכוללת לא רק תוכן אלא מתודה של הסקת מסקנות מתוך נתונים ומתן הוכחות הגיוניות לכל קביעה, דברים שאינם נמצאים בפסוק הנדון! אמיתתו איננה מבוססת על הסקה הגיונית אלא על מקורות-סמכות אחרים לגמרי. התווית החיצונית נשרה, אפוא, מעל הפסוק, דבר לא נגרע ממנו, ודבר של ממש לא נוסף להבנתנו את המקרא: לעומת זאת, הבינונו טוב יותר את עולמו האינטלקטואלי של פרופ׳ אפרת, ולמדנו עד כמה חשוב היה לו למצוא את עולמו שלו, ההגיוני והשיטתי, בתוך המקרא, המקובל עליו כיהודי מסורתי. [33]</page><page sequence="26">יוסף דן [26 במונח הכללי, אלא בספציפיקאציה הנובעת מעיגונו בתוך מערכת תופעות מובחנת היטב.18 גרשם שלום וישעיה תשבי תיארו את קבלת האר״י כמיתוס מובהק, ודבריהם בעניין זה חריפים וברורים. באותה מידה קיימת בהירות רבה לגבי התופעות שמושג זה מתייחס אליהן: הסיפור הלוריאני של תולדות המציאות-מן המתיחות הפנימית שבתוך האיויסוף שגרמה לתהליכי הצמצום, דרך כל שלבי השבירה והבריאה, תולדות העולם כתוצאה מאירועים קדומים אלה, תפקידו של האדם בתוך מערכת זו, תהליך התיקון, העלאת הניצוצות והגאולה המשיחית. מערכת כוללת זו היא המכונה אצלם ׳מיתוס לוריאני/ כאשר המונח ׳מיתוס׳ הוא תואר משמעותי אך בלתי־חיוני. אם נחליף בכתביהם מושג זה באחר, למשל ׳סיפוריהעלילה הקוסמי של קבלת האר״י׳, או ׳גורל המציאות מראשיתה ועד סופה׳, יישארו הדברים בחזקתם. עם זאת, המושג ׳מיתוס׳ איננו כולל ניגוד לסיפור־העלילה המתואר, ובשעה שאנו מדברים על הצירוף ולא על המלה בעירומה, דומה שלא נגרמה מבוכה או אי־בהירות כתוצאה מן השימוש בצירוף זה(להוציא, כמובן, הדברים שלהלן, לגבי היחס למדע). דומה אפוא שאין כל הצדקה - או תועלת - לשימוש במלה ׳מיתוס׳ לבדה, אלא בצירוף: אין משמעות, לדעתי, לשאלה, ׳האם יש מיתוס במקרא׳, באותה מידה שאין משמעות לשאלה האם יש פילוסופיה בפסוק הראשון בבראשית. יש משמעות רבה לשאלה האם יש מיתוס של המזרח הקדמון במקרא: זו שאלה ספציפית, מדויקת, המבקשת לבדוק האם סיפור המבול המיסופוטמי קשור בסיפור המבול המקראי, או האם דמויותיהם של בעל וענת בכתבי אוגרית ועלילותיהם משתקפות בנבואה דוגמה מובהקת לפרובלמטיקה הכרוכה בנושא זה ניתן למצוא במאמרו של גרשם שלום, יקבלה ומיתוס׳. עיקרו של המאמר מיוחד לתיאור מעמיק ומאפיין של השלבים בהתפתחותו של המיתוס בקבלה - מן הצעדים הראשונים שבספר הבהיר אל המיתוס הזוהרי ומכאן אל המיתוס הלוריאני. הסבריו לגבי המיתולוגיזאציה של ההלכה, לגבי התפיסה המיתית של ׳יש מאין׳, וכיוצא בהם, מאלפים ביותר, ודומה שאין כאן דבר שניתן לפקפק בו. ואולם ראשיתו של המאמר כוללת, כבדרך אגב, מעין הגדרה של המיתוס בתור ׳האחדות הפנתיאיסטית של אלוהים, קוסמוס ואדם׳, ותיאור של היהדות המקראית, התלמודית, והפילוסופית של ימי־הביניים, בתור מאבקים מתמידים להרחקת כל יסוד מיתולוגי מן המונותיאיזם היהודי. בתיאורו של שלום, בשני עמודים, מתקבל הרושם כאילו הברירה המתמדת היא אחת - בין מונותיאיזם לבין מיתוס, כאשר שני הקטבים מהווים אחדויות מטא־היסטוריות. נראה לי שדבריו של שלום היו בהירים ומדויקים הרבה יותר אילו תיאר את הדת המקראית כהרחקת המיתוס של עמי הקדם במזרח התיכון, את הדת התלמודית כהרחקת המיתוס היווני־הלניסטי; וכן לא היה נקלע לסתירה העניינית, כאשר תיאר את הפילוסופיה היהודית של ימי־הביניים כהרחקת המיתוס... המקראי והתלמודי! לגבי הפילוסופים הללו, האנתרופומורפיזם המקראי והתלמודי היה מיתוס, בעוד שלגבי חכמי התלמוד והנביאים היה אנתרופומורפיזם זה בחינת הרחקת המיתוס האלילי. דומה שיש בכך הדגמה טובה מאוד לטענה, שאין להשתמש במושג מיתוס בפני עצמו, בלא תוספת הקובעת אותו במסגרת טקסטואליתיהיסטורית מסוימת, המתייחסת לרעיו־ נות ולתפיסות מיוחדים ומובהקים. ראה: ג׳ שלום, פרקי יסוד בהבנת הקבלה וסמליה, מוסד ביאליק, ירושלים תשל״ו, עמי 88-86. [34]</page><page sequence="27">27] קבלת האר״י בין מיתוס למדע המקראית. המסקנה לא תהיה ׳יש מיתוס׳ או ׳אין מיתוס/ אלא - יש השפעה של סיפוריהם ואמונותיהם של עמי המזרח הקדמון או אין השפעה כזו בקטע זה או אחר של הספרות המקראית. הוא הדין לגבי התלמוד: השאלה האם התלמוד הוא מיתוס או לא עשויה ללמד מהי הבנתו של אומר הדברים לגבי המושג ׳מיתוס׳; שום דבר לא נלמד כתוצאה מכך על התלמוד עצמו. ואולם השאלה האם יש למיתולוגיה היוונית השפעה על התלמוד, האם המיתוס האלילי היווני משקף את תפיסת האלוהות של התלמוד - זו שאלה משמעותית ביותר. חוקרי המקרא שנטו לתפיסה שאין ׳מיתוס׳ במקרא לא התכוונו להגדרה מופשטת כלשהי, אלא למיתוס המסוים, זה של המזרח הקדמון: וחוקרי התלמוד שנטו לשלול יסודות מיתולוגיים בתלמוד לא עשו זאת במופשט, אלא סברו שאין השפעה של מיתולוגיה יוונית בתלמוד. שאלה הקרובה יותר לענייננו היא האם יש מיתוס קבלי, מיתוס מסוג תורת הספירות של הזוהר, בתלמוד. זו שאלה ספציפית ומדויקת, שעיקרה איננו הגדרת התלמוד כמיתוס אם לאו, אלא הגדרת התלמוד כקבלה אם לאו. המושג ׳מיתוס׳ כשהוא לעצמו, כאמור, איננו מוקד המשמעות, אלא זו מצויה בקבוצת הטקסטים, האמונות והרעיונות הנרמזת במושג המצטרף אליו, ׳יווני׳, ׳מזרח תיכוני׳, ׳קבלי׳ וכיוצא בזה. בכל זאת, מידה של מבוכה נגרמת גם בשימוש במושג ׳מיתוס׳ כמושג מצורף לתחום מדויק ומובחן יותר, וזאת לא משום מה שיש במושג ׳מיתוס׳, אלא משום מה שהוא בא לדחות או להוציא. במקרה שלפנינו, נזקו של המושג הוא בכך, שאחת המוסכמות הרגילות(אם כי לא מחויבתיהמציאות בכל המקרים), היא ראייתו כניגוד למדע. אם זה מיתוס, זה לא מדע, ואם זה מדע, זה לא מיתוס. זו גם הסכנה בהפעלתו של המושג לגבי המקרא או התלמוד: אם יש מיתוס, משמע שאין היגיון, אין מתודה, אין שיטתיות, אין הסקת מסקנות מוכחת ומאומתת. לכן, לכאורה, כשאנו באים לטעון כי בצד המיתוס הלוריאני המובהק - הצמצום, השבירה, התיקון, העלאת הניצוצות, העלילה המשיחית - יש בקבלת האר״י גם מדע, הרינו מבטאים תרתי דסתרי. ואולם זאת מראית עין בלבד, תוצאה של הפעלת מושגים חיצוניים לחומר וכפייתם על התופעות. מן הרגע שאנו משנים את נקודת המבט ומחליטים, כפי שחוקר צריך לעשות, כי לא מערכת המושגים החיצונית היא הקובעת משמעות, אלא הטקסטים הם המקנים משמעות למושגים הטרמינולוגיים המשמשים לתיאורם, יכולים אנו להפוך את הקערה על פיה. אם ניתוח הטקסטים נכון הוא, הרי המסקנה המתבקשת היא כי רשאים אנו להשתמש במושג ׳מיתוס׳ לגבי קבלת האר״י, בתנאי שנבין כי לגבי קבלה זו אין סתירה בין מיתוס לבין מדע, וכי שני התחומים יכולים לחיות בלא ניגוד בתוך אותה תורה עצמה. המושג ׳מדע׳ אף הוא איננו מושג חד־משמעי ומדויק, והוא משמש במאמר זה במעמד של מושג מושאל, הבא לבטא את השאיפה להציג תמונה של המציאות בצורה [35]</page><page sequence="28">יוסף דן [28 כוללנית, הנובעת מהנחות־יסוד מעטות ככל האפשר. מושג זה תובע בדרך כלל גם אימות ההנחות באמצעות ההיגיון או הניסיון, ודבר זה, כמובן, נעדר לחלוטין במקרה של קבלת האר״י. המונח ׳מדע׳ בא כאן רק לייצג אספקט אחד של המחשבה המדעית, בקשת הנחותייסוד, שתסברנה את טבען של תופעות רבות על־פי עיקרון אחד. ביקשתי להראות בדברים שלעיל כי אחד הכוחות שדחפו את ר׳ חיים ויטאל לצייר את המציאות, כפי שעשה זאת בפרקי הפתיחה שלהשער השלישי ב׳שערי קדושה׳, אינם מניעים דתיים או מיסטיים, אלא ניסיון להחיל אמת אחת כוללת על הנמצאים כולם, דחף שבדרך כלל ניתן לסווגו כדחף מדעי, אף אם מהותה של התופעה שלפנינו שונה מבחינות רבות מאוד מן המתכונת המדעית המובהקת. אם כך הדבר, המסקנה המתבקשת היא שאין לראות סתירה בין נטייה מיתית לבין נטייה מדעית בעולמו הרוחני של ר׳ חיים ויטאל. ראיית הדחף המדעי כעומד בסתירה לדחף מיסטי או מיתי ניתנת להדגמה בתופעות רוחניות רבות, אך לא בכולן. קבלת האר״י, בעצם מהותה וקיומה, מעידה כי יכולים שני אלה לשכון בכפיפה אחת. ומאחר שהמדובר הוא במושגים חיצוניים, כפויים על ידינו על הטקסטים שהגיעו אלינו, הרי חייבים הם - המושגים - לקבל את הגוון המיוחד של משמעותם מתוך הטקסטים, ולא רק מתוך ההכללות שהתבססו על טקסטים אחרים. קבלת האר״י ודחף לתפיסה מדעית כוללת מהווים אספקטים בתוך מכלול רוחני אחד. [36]</page></plain_text>