<plain_text><page sequence="1">ה'נס הפולחני' מחצור באור חדש מרים תדמור בין הממצאים הרבים שנתגלו בחפירות חצור בולט ה'נס הפולחני' כחפץ יחיד במינו בצורתו ובדגמי העיטור הנראים על פניו(איור 1).1 ה'נס' הוא לוחית שטוחה(מידותיה 12.5 7 x ס"מ) מברונזה מצופה עלה כסף, שבסיסה מסתיים ב'תקע', ששימש לחיבור הלוחית למוט או לחפץ אחר. הבליה הרבה שכרסמה במעטה הכסף הטעתה את מחברי הדו"ח על הצור ומנעה מהם לראות אל נכון את דגמי העיטור שבמרכזה של הלוחית. משום כך נותר אצלם ספק באשר לטיבו של עיטור זה. ברשימה קצרה זו, המוקדשת ליגאל ידין, אביא תצלום של הנס שנעשה בקרני X, באנרגיה של 120 קילוולט, במרכז לחקר גרעיני בנחל שורק.2 בחרתי בשיטה זו של צילום־עומק, כדי לעמוד על מידת התאמתה לבדיקת חפצי מתכת המצופים מתכת אחרת. ואמנם, התוצאות המובאות להלן מוכיחות בעליל את יתרונה של שיטת אל־הרס זו, שכן הדגם המעטר את הנס — המופיע בלוחית הברונזה מתחת למעטה הכסף — נרשם בדייקנות בצילום, כאילו קילפנו את עלה הכסף וחשפנו את לוחית הברונזה על עיטוריה. כדי לעמוד על תכולת המתכות של הברונזה והכסף נבדק הנס במעבדה הכימית־מטלורגית של המכון לארכיאולוגיה באוניברסיטת תל־אביב. הבדיקה העלתה, שהברונזה מכילה, מלבד כמובן הנחושת (התופסת בו ־?62.59), אחוז גבוה ויוצא דופן של כסף (־?17.679). ייתכן שהסיבה לכך היא, שבתהליך ציפוי הברונזה במעטה הכסף השתמשו בחום.5 עלה הכסף עצמו היה טהור במידה גבוהה(־?85.89). תוצאות הבדיקה הכימית היו כדלקמן; תכולת הברונזה(באחוזים): נחושת — 62.5; כסף — 17.67; בדיל — 6.03; ברזל — 0.65; זהב — 0.35; ארסן — 0.34; עופרת — 0.16; אבץ — 0.07; ניקל — 0.024; ביסמוט — 0.02; אנטימון — לא נתגלה; קובאלט — לא נתגלה. תכולת הכסף(באחוזים): כסף — 85.8; נחושת — 4.43; ארסן — 0.35; זהב — 0.3; עופרת — 0.11; ברזל — 0.055; ביסמוט — 0.05; אנטימון — 0.024; אבץ — 0.02; ניקל — 0.015; בדיל — לא נתגלה; קובאלט — לא נתגלה. נעבור לתיאור הנס: גב הלוחית מוגבה מעט בקצותיו והרכס שנוצר תפקידו לחזק את חיבורו של עלה הכסף ללוחית(איור 2). על פני החפץ, לאורכן של שתי שפתיו הארוכות, נמשך דגם זיגזג(ראה איור 1). עיטור זה, שאינו נראה בצילום העומק והנראה היטב בצילום הרגיל, מגיע עד קשת הסהר שבחלקו העליון ומסתיים שם. ף,/ איור 1. 'הנס מחצור'. מבט מלפנים נתאר עתה את הנס כפי שהתגלה בצילום הרנטגן(איור 3). הקווים הבהירים הנראים בצילום מצביעים על עיבוי לוחית הברונזה ומציינים את הדגמים שנעשו בתבליט; הקווים הכהים מצביעים על גירעון בעובייה של הלוחית ומציינים את הדגמים החרותים בתוכה. להפתעתנו גילה צילום העומק את קיומה של מסגרת מלבנית שנחרתה במרכזה של הלוחית. למסגרת יש</page><page sequence="2">"K ה'נס הפולחני' מחצור באור חדש 87 ;ללי* •-ר ' י 1n.Jp .י .,■'-' ff' י י . "■., ־־;'' י' "-'-/■'. יי•'* ■ \ ■'*J■'■■■ If'ti:. .י... /,*' י .. - י, זג«־..' -י י ־" י - '*' ' ־ י ■ י .. ■־ v.^@rrv :A. ■ J'&lt;, • '*#J־" י■ .ד&lt;.# &gt;'£ י; ■ ,- ־* . ?v .saft"'» ■ י' ^fr»"/־.i&lt;..־s»'.r. ־. י• '. «ד' w .\י''/-■ "י "iCi י : :־ י' V ' ■יד 1'£ U ינו1 איור 2. 'הנס מחצור'. מראה גב החפץ איור 3. 'הנס מחצור'. צילום בקרני X, באנרגיה של 120 קילוולט בסיס כפול ומשתי פינותיה התחתונות יוצאים קווים קצרים המתעגלים כלפי מעלה, שניים מכל פינה. שתי נקודות בהירות הנראות בין קווי הבסיס מציינות אולי שני נקבים זעירים. פרט לדגם הזיגזג, מבין כל הדגמים המעטרים את הנס רק המסגרת המלבנית נעשתה בשיטת החריתה; שאר העיטורים נעשו כולם בתבליט. עתה ניתן לראות בבירור את המוטיב המרכזי שעיטר את הנס: לא היתה זו דמות ריאליסטית, כי אם כמה קווים שנבחרו במיוחד — עיניים וגבות, אף ופה — ללא מתאר־פנים שיתחום אותם; הפנים 'צפים' בתוך המסגרת המלבנית והם מנותקים יחד אתה משאר הדגמים המעטרים את הנס. משני צדי המסגרת, לאורך הנס, בולטות דמויות של שני נחשים, המתוארים במידה רבה של ריאליזם, כאילו הם זוחלים. כל נחש שונה מחברו, אך ראשי שניהם פונים למרכז ומקיפים את המסגרת המלבנית. הנחשים מעניקים לנס צורה א סימטרית מובהקת, דבר נדיר באמנות הכנענית. בחלקו התחתון של הנס, בין שני הנחשים הזוחלים ומתחת למסגרת המלבנית, נמצא דגם נוסף, שתואר בפרסום כ'נטיפה צנופה בשני קצותיה (נחש מסוגנן?)'. תצלום העומק מגלה, ששתי ה'לולאות' אינן זהות זו לזו: קצה אחד נראה כראש והאחר כזנב. אם כן, שוב לפנינו תיאור ריאליסטי של נחש, אלא שהפעם הוא רובץ מכווץ כסליל, כאילו בתנוחת מנוחה. נחש מכווץ שני, דומה לו בצורתו, נראה בחלקה העליון של הלוחית, מעל לקו הבולט של הסהר, המפריד בין המוטיב העליון לשאר הלוחית. לא רק צורתו של הנס וסמליו מוכיחים שלפנינו חפץ פולחני מובהק, כי אם גם מקום הימצאו. הוא נתגלה בשטח ג' :עיר התחתית של הצור, בלוקוס 6211, הנמצא בערך 30 מ' 2r • &lt; ' * ■ i י *'. I "•XmL .■if ד $ 1 *1 **•Jr f &gt; H ■ ' i r 1 *v</page><page sequence="3">88 מריםתדמור ממזרח למקדש האסטילות. החופרים ייחסו את החפץ לשכבות ia-b\ לדברי החופרים מדובר בבניין מיוחד במינו, טרפזו־ אידי(מידותיו 3.3x6.5x5.5 מי), התחום בשלושה קירות והוא פתוח לצד מזרח. בתוכו נתגלו ספסלים לאורך הקירות ועמוד מרכזי לתמיכת התקרה. נראה לי, שבניין זה נועד לשמש לא רק 'מקום החסנה ומכירה של כלים שניתנו כמתנה למקדשי, כדברי החופרים, אלא שהוא עצמו שימש מקדש ומקום פולחן. צורתו הארכיטקטונית, מידותיו והמכלול העשיר והמיוחד של הממצאים שנתגלו בתוכו, כולם מחזקים לדעתי הנחה זו.5 למרות ייחודו, הנס משתלב היטב באיקונוגרפיה של כנען באלף השני לפנה''ס. מקום מיוחד נשמר בה לנחשים, דבר המעיד על המקום החשוב שמילאו יצורים אלה בפולחן כמו גם בעולם האמנות הכנעני. כבר באלף השלישי תוארו נחשים באמנות הגליפטית ואנו מוצאים אותם גם בעיטורי קנקנים.6 באלף השני מספרם הולך וגדל. אין פלא, שדווקא ידיות הפכים נושאות עיטורי נחשים, שכן צורתן המוארכת תואמת את מתאר גופו של הנחש. דגם העיטור הוא לרוב סכמטי ונוקשה ורק לעתים רחוקות התיר לעצמו הקדר ביטוי ריאליסטי וחופשי.7 דמות הנחש בולטת במיוחד בחפצי פולחן מובהקים מן המחצית השנייה של האלף השני: בתיאורי האלה הערומה הנושאת נחשים בידיה הפרושות לצדדים,8 ובמיוחד באחדים מן הכנים הפולחניים, שהם אופיינים למאות האחרונות של האלף השני לפנה"ס.9 הנחשים מתוארים בהם לצדם של מוטיבים אחרים, לעתים במידה רבה של ריאליזם בוטה ובדומה לנחשים המתוארים בנס מחצור, הם נראים זוחלים ומתפתלים. אין כל סימן שיגדיר את מינה של הדמות האנתרופומורפית שבתוך המסגרת המלבנית, אם פני אשה הם או פני גבר. התצלום מראה גם בעליל, שלא דמות חתח'ור או יקדש' המחזיקה נחשים בידיה מתוארת כאן.10 השימוש באיברים נבחרים, ובמיוחד בראש או בפנים, כביטוי לדמות שלמה רווח באמנות כנען בכל התקופות והוא שכיח גם בתקופה הישראלית. אנו רואים אותו בלוחיות הזהב מן האלף השני ובגילוף בשנהב של האלף הראשון. כזו היא, למשל, דמות 'האשה בחלון' המופיעה על שנהבי שומרון. תיאור של תווי פנים ללא קו מתאר שכיח בארונות האגתרופואידיים. תפיסה דומה באה לידי ביטוי גם בצלמיות 'עשתורת העמוד', שבהן רק הראש מתואר בפירוט ואילו הגוף נותר סכמטי, חסר כל פרטים. לא מצאנו מקבילה קרובה למסגרת המלבנית והיא נותרת כאלמנט התמוה ביותר בנס מחצור. נראה לי, שאין להקבילה לתיאורי מבנים ארכיטקטוניים, השכיחים באמנות הגליפטית והמתוארים במלבן או כריבוע. מקובל לראות באלה 'שערים', 'מזבחות' או 'מקדשים'." אלא שמבנים כאלה מתוארים בדרך כלל כשהם עומדים על 'קו קרקע' כשהם נישאים על־גבי חיה ועל־פי רוב נמצא בהם פרטים שונים המסייעים לזיהוים כמבנים ארכיטקטוניים. כל אלה חסרים במלבן שבנס מחצור. דומני, שקשה גם לפרש את המלבן כאסטילה, מסיכה או כלוחית מטיפוס 'צלמיות הלוחית' או 'צלמיות התבליט', שהיו שכיחות כל כך בכנען בתקופת הברונזה המאוחרת. הצורה המלבנית הנוקשה, ובמיוחד הבסיס הכפול ושתי ה'זרועות' משני צריו, אינם מסייעים לזיהוי מעין אלה.12 במאמצינו להבין את מהות המלבן מן הראוי שנשוב ונעיין בתיאור אופן הימצאו של הנס, כפי שדיווחו עליו החופרים. לדבריהם, הנם נתגלה בתוך כד מיוחד בצורתו, 'דמוי ביתי, עם פתח בצדו. כד דומה נתגלה גם בשטח חי, ליד 'מקדש האורתוסטטים'3, בעיר התחתית. לא כאן המקום למנות את כל המקבילות14 ולהיכנס לדיון בשאלה אם כל ה'בתים' הללו שימשו לאותה מטרה. נציין רק את אלה שיש להם קשר לענייננו: במשך השנים נתגלו כדים כאלה בחפירות קמיד אל־ לוז בלבנון, הקרובה לחצור,15 ולאחרונה נחשף כלי דומה גם בתל דן.6, כד דמוי בית מאוגרית הוזכר כבר בדו"ח חפירות חצור, בקשר עם דגם הנחש המופיע בחזיתו.7, ידין, בספרו 'חצור — ראש כל הממלכות האלה', העלה את הרעיון, שהכד מחצור שימש 'בית נחשים', בדומה לכד מאתיינו18 ולכד מאנקומי, שהוגדר בידי קאראגיאורגיס כיבית נחשים'.9, ידין גם עמד על הקשר ההדוק שבין הנס, הנושא דמויות נחשים, ובין המיכל שבו נתגלה — אותו 'בית נחשים'. ואולי ניתן להוסיף על אלה ולפרש בדרך ההשערה גם את המסגרת המלבנית כמעין תיאור סכמטי של מתקן כלשהו ששימש להחזקת נחשים, מעין ארון להחסנתם. אם נכונה השערה זו, אזי הבסיס הכפול יתפרש כפתח להכנסת הנחשים ל'ארון', שהיו בו חורי אוורור, ושתי ה'זרועות' הבולטות הן לפי זה שתי ידיות, ששימשו להחזקת הארון ולנשיאתו.20 תווי הפנים שהוטבעו במסגרת הם לבטח פני אלוהות והם מבטאים ביתר שאת את הקשר שבין הנס ובין הפולחן שהתנהל בבניין 6211 ושנדרש לנחשים. בין אם נכונה השערתנו ובין אם ימצא פתרון אחר למוטיב המסגרת המלבנית, תצלום העומק חושף אלמנט חדש באיקר גוגרפיה הכנענית של תקופת הברונזה המאוחרת ונוסך אור חדש על ה'נס הפולחני' מחצור.</page><page sequence="4">ה'נס הפולחני' מחצור באור חדש 89 הערות 1. ראה: ידין, אחרוני, דונאייבסקי, דותן, עמירן, חצור ב', ירושלים 1959, עמי 110-109, לוח Y. Yadin, Hazor, London 1972, ;CLXXXI pp. 36-37, PI. XV :b. הנס צולם לאחרונה במוזיאון ישראל בידי נחום סלפק. תצלום הרנטגן הודפס מפילם פוזיטיב, 2. הצילומים נעשו במחלקה לרדיוגרפיה ולבדיקות אל־הרס, שבראשה עמד אז ד"ר דן קדם, ובשיתוף עמו, כהכנה לפרויקט מרכזי של צילומי המטמון ממדבר יהודה, שנעשו בקרני גמא ובנויטרונים תרמיים. הפרויקט בוצע בסיוע הזרוע למחקר בסיסי באקדמיה הלאומית הישראלית למדעים. 3. כך לדעתה של מרינה רסובסקי, מנהלת מעבדת הכימיה במוזיאון ישראל. אני מודה לה על עזרתה. הבדיקה בוצעה במכשיר Atomic (.Absorption Spectrometer (A.A.S. בדקה: נטע הלפרין. הסיכום אינו מגיע 1005rt בגלל התחמצנות המתכת. 4. ראה ידין ואחרים(לעיל, הערה 1), עמי 100-98: ימן(לעיל, הערה 1), עמי 36. 5. יש דמיון בין בניין 6211 ובין הבניינים המרכיבים את מערך המקדשים בקמיד אל־לוז מתקופת הברונזה המאוחרת: הבניינים פתוחים בחזיתותיהם ובתוכם, לאורן שלושה קירות, ניצבים עמודים וספסלים, כמו בבניין 6211 בחצור. ראה: ,R. Hachman (ed.), Frühe Phöniker im Libanon 67-78 .Minz am Rhein 1983, pp; שימוש נרחב בספסלים נעשה במקדש החפיר בלכיש. ראה: O. Tufnell et al., Lachish II, London 2 ,1 :1940, Pis. IX:4; X והשחזור בלוח 3 ,2:XIII. כלי החרס שנתגלו בבניין 6211 מפורטים בחצור ב', בלוח 3: XXX וס בלשות CXXIIIn CXX, CXVIII, CXVll. ראה גם מאמרה של אורה נגבי המתפרסם בכרן זה. 6. קנקן עם תבליט של נחש על כתפו נתגלה בערד. ראה: רות עמיה ואחרים, 'העיר הכנענית הקדומה של ערד', קדמוניות י"ג(1980), עמי 19: .A ,Ben-Tor, Cylinder Seals of the Third Millennium in Palestine 16:6-8 .Cambridge, Mass. 1978, p. 52, Fig. בהקשר זה בולט גביע הכסף מעץ סמייה, מסוף האלף השלישי, שבו מופיעים נחשים יחד עם מוטיבים קוסמיים ואל־אנושיים מובהקים. ציור נכון של המוטיבים הבאתי בקטלוג התערוכה הארכיאולוגית של מוזיאון ישראל. ראה: Treasures of 42 .the Holy Land, p. 100, Fig. הסבר מעולם המאגיה למוטיב הנחשים הובא לאחרונה במאמרם של לוין ודה טאראגון. ראה: B.A. Levine Sc Dealing .־'J.M. de Tarragon, 'Shapshu Cries Out in Heaven .with Snake Bites at Ugarit', Revue Biblique 95 (1988), pp 481-518. 7. ראה, לדוגמה, 'כד הנחשים', המובא בקטלוג התערוכה הארכיאולוגית של מוזיאון ישראל(ראה בהערה הקודמת), עמי 106. 8. ראה, לדוגמה: J.B. Pritchard, The Ancient Near East in 473 ,472 ,163:471 .Pictures, Princeton 1954, p. 9. במיוחד ככנים הפולחניים מבית־שאן. ראה: A. Rowe, The Four Canaanite Temples of Beth-Shan, Philadelphia 1940, Pis. .14:3, 5A:3, 4; 17:1; 56A:2; 57A:12 ,(1 10. ראה ידין ואחרים(לעיל, הערה 1), עמי 110: וכן ידין(לעיל, הערה Y. Yadin, 'Symbols of Deities at Zinjirli, :עמי 74-73: וגם Carthage and Hazor', in: J.A. Sanders (ed.), Near Eastern Archaeology in the Twentieth Century, New York 1970, pp. 222-223; י' ידין, הצור — ראש כל הממלכות האלה, תל־אביב 1975, עמי 55. 11. ראה, לדוגמה: E. Porada, Corpus of Ancient Near Eastern -Seals, USA 1948, Pis. XXXI :203E; XXXI :217, 218; LXX XI: 588E• ה'זרועות' הבולטות במסגרת שבנס והבסיס הכפול שונים גם מן ה'כנפיים' של המקדשים או השערים ה'מכונפים'. ראה שם, לוח VXXX, כל החותמות המובאות בו. 12. מרים תדמור, 'צלמיות־תבליט של נשים בתקופת הברונזה המאוחרת בכנען', אר'רישראל ט"ו(ספר אחרוני), ירושלים תשמ"א, עמי 4-79« .M Tadmor, 'Female Cult Figurines in Late Canaan and Early Israel: Archaeological Evidence', in: Tamoo Ishida (ed.), .Studies in the Period of David and Solomon, Tokyo 1982, pp 139-173. 13. ראה: ידיו ואחרים(לעיל, הערה 1), עמי 99, לוח 4:CXXIII ולוח 6:CLXXVII; ידין (לעיל, הערה 1), לוח 1:CCLXXXII ולוח .17:CCIX .14. ראה מאמרה של קלר אפשטיין, המתפרסם בכרך זה R. Hachman, 'Rapport Preliminaire sur les Foui- :15. ראה lies au Teil Kamid El-Löz de 1969-1972', Bulletin du Musee de BeyrouthXXX(l91S),pp. 7-26,Fig. 30-31; R. Echt, 'Das Hausmodell KL 81:1 und sein Kulturgeschchtlicher Kon text', in: R. Hachmann (ed.), Kamid el-Löz 1977-1981, Bonn .1986, p. 73, Pls. 38, 39 .16. ראה המאמר של א' בירן, המתפרסם בכרך זה .C.F.A. Schaeffer, Ugaritica II, Paris 1949, Fig. 79 :17. ראה T. Dothan &lt;fc A. Ben-Tor, 'Excavations at :18. ראה Athienou, Cyprus 1971-1972', Qedem 16, Jerusalem 1983, p. .53, Fig. 16:1, PI. 18:1-2 V. Karageorghis, 'A :90 19. ראה: חצור ב'(לעיל, הערה 1), עמי "Snake House" from Enkomi', Report of the Department of לכלים מוארכים אלה יש Antiquities, Cyprus 1972, pp. 109-112 .פתחי אוורור ו'דלת' לסגירת המיכל S.:20. דמיון מה לצורת הידיות אפשר לראות ב'מלקחיים' מעכו. ראה Ben-Arie G. Edelstein, 'Tombs Near the Persian Garden', Atiqot, Jerusalem 1977, p. 31, Fig. 39:8, PI. XVIII :2</page></plain_text>