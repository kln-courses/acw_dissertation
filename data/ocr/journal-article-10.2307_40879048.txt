<plain_text><page sequence="1">DE PHILOSOPHIE VAN A. E. LOEN EN HAAR BETEKENIS VOOR DE EXISTENTIËLE CRISIS VAN HET WAARHEIDSBEGRIP door C. A. VAN PEURSEN (Scheveningen). Een van de aspecten, die de existentiephilosophie vertoont, is een nieuwe instelling tot de waarheid. In zeer algemene bewoordingen kan men zeggen, dat de waarheid niet meer als een vaste essentie gezien wordt, die zieh ver en vreemd boven het mense- li jk streven en verlangen verheft, maar dat de confrontatie met de waarheidsvraag als oergebeuren van de philosophie de blik op de mens zelf vestigt. Zodat de mens, uit een zekere starheid bevrijd, in het besef van het tekort van zijn eindig bestaan voorbij de beperkingen van zijn menselijke situatie grijpt (transcendeert) en daarin juist het waarheidsgebeuren aan de dag doet treden. Deze verplaatsing vanuit de onaandoenlijke sfeer van het abstráete tot de spanning van het concrete, zieh ontvouwende, menselijke bestaan noemen wij existentieel. Hier is sprake van een crisis. Niet omdat het hier gaat om een zwaarwichtige, cultuurphilosophische beschouwing, maar omdat deze exis- tentiële verplaatsing worsteling vergt en het daarin aankomt op scheiden, onderscheiden en beoordelen. Husserl gaf in zijn Logische Untersuchungen een vaststaand waarheidsbegrip. De waarheid van de logische wetten berust niet op de f eiteli jke onvoltrekbaarheid van de looehening van deze wetten, zoals bijvoorbeeld Erdmann betoogde. Dit zou aan de waarheid een anthropologische fundering geven, terwijl feitelijke kennis kan ontstaan en vergaan, maar de idéele waarheid onveranderlijk is. Zo bestaat de gravitatiewet ook al had Newton nooit bestaan, ja al waren er nooit graviterende massa' s geweest. * Zeer fei en « onredelijk » is het verzet van L. Sjestow tegen deze Stelling. Bij Husserl blijkt duidelijk, zegt hij, dat tegenover het idéele het bestaan van geen betekenis is. De over- winning van de rede betekent de ondergang van de werkelijkheid. Redelijke waarheid bekommert er zieh niet om of er een mens sterft, maar leert, dat dit noodzakelijk is, omdat alle mensen sterven. Sjestow stelt daartegenover de echte, existentiële, waarheid. Deze vernietigt het algemene en betreft de dood en het heil van de concrete, levende mens. 2 Hiermede komt de waarheid uit de sfeer van de eeuwigheid in die van de ti jd. In deze lijn is ook merwaardig het geluid van E. Grisebach. De existentiële waarheid ligt 1. E. Husserl, Logische Untersuchungen, I, Prolegomena. 2. L. Chestov, Pot es tas davi um, Pari j s, 1928.</page><page sequence="2">-510 CA. VAN PEURSEN voor hem in het tegenwoordige (Gegenwart). De mens poogt dat, wat buiten is (het transcendente), binnen te brengen. Dan komt het in de sfeer van de herinnering, het wordt tot systeem. Maar dan is het tevens niet transcendent meer. Echt transcendent is dat, wat van buiten komt en nooit tot metaphysisch of ethisch stelsel kan worden, omdat het de cirkel van het ik verstoort. Niet in het verleden van de her-innering ligt de waarheid, maar in het tegenwoordige, dat is in de erváring, waarin het vreemde met zijn tegenspraak komt en elk systeem onmogelijk maakt. 3 Dat hier naar een nieuw waarheidsbegrip gezocht wordt is onmiskenbaar. Of denkers als Sjestow en Grisebach dit ook gevonden hebben Staat te bezien. In elk geval is deze waarheid nauwelijks uit te spreken. Niet direct tegengesteld aan deze pogingen, maar toch in geheel andere richting zoekt M. Heidegger de oplossing. De uiteenzetting, die hij hierover in zijn hoofdwerk geeft is vrij algemeen bekend. Stippen wij dus voor het huidig verband slechts enkele punten aan. De gravitatiewet was, voordat Newton deze geformuleerd had, noch waar, noch onwaar. Want door Newton werd dat speciale zijnde toegankelijk en dit toegankelijk worden is de waarheid. Terwijl er helemaal geen sprake van waarheid is als het zijnde niet zou bestaan, want met A. De Waelhens 4 kan men het waarheidsbegrip van Heidegger's hoofdwerk omschrijven als de projectie van intelligibiliteit op het chaotisch zijnde. In beide genoemde elementen liggen res- pectievelijk een idealistische en een realistische tendenz. En de ontwikkling van Hei- degger's denken leert, dat de aantrekkingskracht van zijn philosophie blijft bestaan o.a. in het doortrekken van zowel de idealistische en de realistische lijn. 5 De waarheid is bij Heidegger bestaansrelationeel (relativ auf Dasein). Want het oordeel beoogt het zijnde te laten zien zoais het is. Deze ontdekking is de waarheid (â-Arjfteia). Waarheid als onverborgenheid is slechts mogelijk door het menselijk er-zijn. Van ontdekking kan slechts sprake zijn ten opzichte van iets anders. En dit is nu juist het menselijk er-zijn, dat er is. Dit « er » duidt op de ontsluitingsmogelijkheid van het menselijk er-zijn. Door dat het alti j d reeds in-de-wereld is, zieh er reeds temidden van zijnde bevindt en in de erváring daarvan en het begrip-hebben daarvan deze feitelijkheid tevens overschrijdt (transcendentie, ek-stase) en tegelijk onthult (waarheid). Deze ontslotenheid (Erschlossenheit) wordt tot waarheid van de existentie in de vastberaden- heid (Entschlossenheit), waarin zij de dood onder ogen ziet en zo in authentieke tijdelijking eigen totaal-kunnen-zijn verwerkelijkt. 6 Ook J.-P. Sartre beweegt zieh in deze lijn voorzoverre ook hij de waarheid steeds verbonden ziet aan de beweging van het menselijk existeren. Dat immers overschrijdt het voile, ondoorzichtige zijn, neemt er af stand toe en doet in deze ver-nieting zo de waarheid aan de dag treden, zodat ook bij hem deze waarheidsverplaatsing op te merken is en de existentie de essentie voorafgaat. 7 Waarom en hoe het menselijk bestaan opgekomen is binnen het volle zijn blijft 3. E. Grisebach, Gegenwart, Halle-Saale, 1928. 4. A. De Waelhens, La philosophie de Martin Heidegger, Leuven, 1942, biz. 100-108. 5. Bijv. J. Wahl, Petite histoire de V existentialisme, Parijs, 1947. 6. M. Heidegger, Sein und Zeit, Halle, 1947, blz. 212-320. 7. J.-P. Sartre, Uêtre et le néant, Parijs, 1943, o.a. blz. 268-274.</page><page sequence="3">DE PHILOSOPHIE VAN A. E. LOEN 511 onverklaarbaar. Nog dreigender is bij Heidegger de onmogelijkheid van een verder vragen naar de oorsprong der waarheid. Waarheid is een zijnswijze van het menselijk er-zijn (existentiaal). En op zichzelf is nu eenmaal niet in te zien, waarom er onthulling van het zijnde (er-zijn en waarheid) moet zijn. De mens kan er niet over beslissen of hij al dan niet in het bestaan wil komen. Hij is er nu eenmaal : facticiteit, ge- worpen-zijn. 8 Aan deze laatste, angstige en onbeantwoordbare vraag, waarom er zoiets als waarheid (in het bestaan zijn) is poogt L. Binswanger te ontkomen. Hij voegt een nieuwe dimensie aan de philosophie van Heidegger toe : de liefde als bestaansgrond. De liefde nu vraagt niet of ze al dan niet in het bestaan wil komen, maar zij is de blijde en vanzelfsprekende aanvaarding van de waarheid van haar bestaan. De liefde is ook de overwinning van de dood. Het totaal-kunnen-zijn betekent dus geen doodsaanvaarding, maar de ontdekking van de eeuwigheid hier in dit leven als de grond en het « thuis » (Heimat) van het bestaan. De zorg-wereld is vervlochten met de lief de- wer eld. De wortel van het exist eren is niet het zichzelf -zijn, maar ligt in de oergrond van het « wij ». De vraag naar de waarheid geeft niet het uiteindelijke zieht op problematiek en geworpenheid, maar op genade en vrede. 9 De ontwikkeling van Heidegger's denken heeft geleerd, dat ook hij verder doorge- drongen is en zieh bij de waarheidsvraag niet beperkt heeft tot het constateren van de facticiteit van het menselijk bestaan. De ontsluiting van het er-zijn is de vrijheid, waarin de mens zieh het zijnde tegemoet laat komen. Voor dit verhouden tot... moet ruimte zijn : het vindt plaats in het opene, de onverborgenheid, het aanwezende. Vrij- heid is het zieh in-laten met, het open staan voor, het zieh blootstellen aan. Uiteindelijk in een afgestemd zijn op het totale zijnde. De mens, die zieh inlaat met de ontborgenheid van het zijnde, mag zieh daaraan niet verliezen, maar moet er voor terugtreden. Al te zeer zoekt de huidige metaphysica het zijnde in plaats van het Zijn. Men moet doordringen tot de oergrond : de vraag naar het Zijn van het zijnde. Tot dit vragen is het menselijk er-zijn geprivilegieerd als opening, ek-stase. De mens voegt zieh daarin tot de opening van de tijd, waarin het Zijn als de körnende openbaar wordt. De tijd is de waarheid van het Zijn. Het gaat om de waarheid van het wezen, niet het algemene of de substantie, maar het geheim van het Enige en het aan-wezen als geschiedende ont-berging in de heiligende mildheid van de nû Körnende. 10 We zullen ons ervoor hoeden hier een overhaaste systematiek toe te gaan passen. Zelfs de slagzin : de existentie gaat de essentie vooraf, schijnt hier nauwelijks op te gaan. Men herinnere zieh hoe vóór Kierkegaard het woord existentia weliswaar tegen- over het woord essentia stond, maar toch in éénzelfde vlag lag, namelijk in dat van het beschouwende bestaan, het speculatieve denken. Bij Kierkegaard komt het woord 8. M. Heidegger, o.e., blz. 228. 9. -L. biNSWANGER, Qrrundformen und hrkenntms menschlichen Daseins, Zurich, 1942, blz. 606-611, 551-566. 10. M. Heidegger, Vom Wesen der Wahrheit. Franfurt a.M., 1943. Id., La remontée au Jon- dement de la métaphysique, in Fontaine, 1947, nr. 58.</page><page sequence="4">512 CA. VAN PEURSEN existentie in het vlak van het worstelende bestaan, het aangegrepen denken. Terwijl na de daarop gevolgde zwaartepuntverplaatsing van de waarheid, bij Heidegger ten- slotte ook het begrip essentie getrokken wordt in het vlak van het eksistente aan-wezen, het geschiedende zijn. In de existentiële crisis van het waarheidsbegrip vertoont bij denkers als Kierkegaard, Sjestow, Grisebach e.a. het gepassioneerde verzet van het felbewogen existeren tegen de onpersoonlijke dictatuur van de essentie een zekere onevenwichtigheid. Dit is slechts mogelijk omdat dit wanhopig protest uiteindelijk geruggesteund wer d door de ver- borgen hoop van de Christ eli jke levensovertuiging. Waar het zelfs de weg weer voor wilde ontsluiten. De reeks denkers, die door B. Fondane de tweede generatie van exis- tentiephilosophen genoemd is, typeert zieh door de verwerping van deze Christelijke achtergrond (saecularisatie) . De existentie is niet meer gericht vanuit het Christelijk centrum der geschiedenis. De genoemde onevenwichtigheid, die samenhangt met de scheiding tussen essentie en existentie, leidde in het overwicht van de laatste tot de dreiging van een nihilisme der vrijheid. Ter bezwering van dit gevaar ziet men bij Sartre een zekere terugkeer tot Hegel en t.o.v. de moraal een groeiende belangstelling voor de gemeenschap. Waarbij het eerstgenoemde bij hem een kloof brengt tussen zijn metaphysische en phenomenologische beschouwingen. Binswanger zoekt de oplossing door de existentie te funderen in de zijnsvorm van het « wij ». Wat bij hem een religieus aspect verkrijgt door de om- schrijvingen van : openbaring, genade, vrede. Tenslotte brengt ook Heidegger even- wicht door de existentie tegen de achtergrond van het zieh openende Zijn te zien, waarbij hij van het Heilige spreekt. Wellicht dat deze pogingen om de essentie vanuit de existentie te kleuren en de existentie toch ook aan een zijnsvorm te verbinden eens even karakteristiek voor de huidige période van het worstelend denken zullen blijken, juist ook in hun samengaan met een drang tot het religieuze of pseudoreligieuze, als de plaats van het ontologisch Godsbewijs dat was voor de période van het beschouwend denken. Men dringt voorbij het constateren van het louter factische tot iets in het existentie-vlak, dat het evenbeeld is van de veracitas Dei in het essentie-vlak. Binnen dit kader wordt een nieuwe richting aangegeven door de recente existentie- philosophie van A. E. Loen. " Deze denker is sterk be'invloed door Kierkegaard en K. Barth, Jaspers en Heidegger. Zoals reeds opgemerkt is kenmerken vele existentie- philosophen zieh door hun saecularisatietendenz : het zwaartepunt komt steeds meer in het menselijk bestaan te üggen. In hun verdere ontwikkeling ontstond er alleen weer zoiets als een weg terug. Bij Loen ligt het zwaartepunt echter geheel buiten de mens : het er-zijn is een tegenover-zijn, het is tegenover God. Het bestaan rust niet in zichzelf, de facticiteit van eigen er-zijn is niet het laatste en daarin is het juist het problematische en schokkende. Het begrijpen dient dan ook niet van de sfeer van de mens, maar van de sfeer van God uit te gaan. Bij God ligt het absoluut initiatief, Hij betoont zieh, openbaart zieh, geeft zijn woord. Vanuit deze grond dient de existentie gezien te worden. Existentie (menselijk bestaan) is dan : het toegesproken-zijn door 11. A. E. Loen, De vaste grond. Amsterdam, H. J. París, 1946.</page><page sequence="5">DE PHILOSOPHIE VAN A. E. LOEN 513 het woord van God. Van deze laatste grond weten we slechts de onher leidbare feite- lijkheid van Gods liefde. Wij zien hier hetzelfde punt als bij eerder genoemde existentiephilosophen : de laatste facticiteit als de veracitas Dei in het existenttële vlak. Maar hier is de religieuze inslag de terugkeer tot de Christelijke oorsprong van de existentiephilosophie. Dit ailes wordt duidelijker door de behandeling van het waarheidsbegrip, die telkens weer in het werk van Loen naar voren komt. De waarheid van het oordeel berust in het ontdekken van het zijn. Het oordeel wil het zijn uitspreken. Maar dit hoeft in feite nog niet het geval te zijn, er is de mogelijk- heid van de onwaarheid. Zo is er spanning tussen betekenis en zijn. De waarheid als deze spanningsrelatie is slechts mogelijk als het zijn uitspreekbaar is. Deze uitspreek- baarheid van het zijn is als waarheid (als relatum) de transcendentale veronderstelling van de bovengenoemde waarheid als relatie. Hierop moet het onderzoek zieh dus be trekken. Wanneer het bestaan zieh niet op een af stand wil blijven houden van de waarheid, dan vereist dit een bestaansinzet ten opzichte van de ontdektheid (â-Àrj&amp;eia) van het zijn. Het bestaan moet zieh inlaten met de uitgesprokenheid van het zijn door zichzelf uit te spreken. Nu gaat het bij het bestaan om het ik. Wat dit ik is, is nauwelijks aan te geven. Eigenlijk maakt het spreken over hét ik, dat ik al ten onrechte tot een substantie. Met het ik hangt de vrijheid samen. Want gesteld tegenover de ontdektheid van het zijn, geeft het ik, zieh uitsprekend, in vrijheid antwoord. Zo vormt het ik zijn zelf, dat is zijn uitgesprokenheid. Het zelf is de waarheid van het ik. Het zichzelf -zijn is de waarheid van het existeren. Het ik, dat zichzelf niet in zijn waarheid wil kennen, Staat in de onwaarheid en is niet zichzelf. Zichzelf -zijn, kennis van de waarheid, zieh juist uitspreken, hangt af van de erkenning van de waarheid als ontdektheid van zijn. Want tegenover die waarheid spreekt men zieh uit, geeft men antwoord. In de verhouding ik-zelf kan men dus zeggen, dat de existentie (het vrije ik) de essentie (het zelf) voorafgaat. Maar dit houdt dan weer verband met de ontdektheid van het zijn. Tegenover deze ontdektheid kan het bestaan niet toegesloten blijven. Het moet zieh met deze uitgesprokenheid inlaten en uit zichzelf treden ! (Behalve t.a.v. het zelf, waar de invloed van Jaspers merkbaar is, valt overigens de overeenkomst op vele punten met Heidegger op.) Men kan hier spreken van de gevaar-zône der waar- heid : beiden, het zieh uitsprekend bestaan en de uitgesprokenheid van het zijn, botsen in de geopendheid. En bij het bestaan geschiedt dit niet uit eigen impetus, maar uit die der waarheid. Het woord is de waarheid als het zieh uitspreken van het zijn. Hier- door wordt het bestaan toegesproken. Evenals Jaspers, Heidegger en Sartre kent ook Loen een niet-authentiek bestaan. Dit is het reeds genoemde niet-zichzelf-zijn, waarin het bestaan vlucht voor het aange- sproken-zijn door het woord. Toch ontkomt ook het bestaan op de vlucht niet aan het woord. Het heeft er weet van met een bestaansweten, onafhankelijk van begripsmatige erkenning of niet-erkenning. De vlucht vindt plaats vanuit de onrust van het dagelijkse</page><page sequence="6">514 C. A. VAN PEURSEN (de hernieuwing van bet woord) tot het alledaagse met zijn wellevende dooddoeners en geaccepteerde algemeenheden. De uitspreekbaarheid van het zijn is niet anthropomorph, d.w.z. zij bestaat niet door het uitspreken van de mens, maar het menselijk uitspreken dankt er juist zijn moge- lijkheid aan. De metaphysica van de laatste eeuwen trachtte de beschikkingsmacht over de ontische uitspreekbaarheid af dwingen. In plaats van in te zien, dat de inhoud van het transcendentale van de menselijke kennis zelf transcendent is, zodat wij met het uitspreken van het woordje « is » voor het duizelingwekkend geheim staan, dat onze uitspraak gegrond is in een pro-noëtische waarheid. Verder vragen is onmogelijk, want het zieh ontdekkende Zijn is God en er is geen hogere Logos dan God. De Logos Gods is het zieh uitsprekend Zijn. Zijn en Waarheid zijn even oorspronkelijk. God spreekt zieh uit in Christus. Christus is hét woord, maar in de menswording is hij tevens het vrijmakend antwoord, dat God zelf geeft. In de waarheidsvraag beluistert men een hunkering naar het zijn. Ook hier moet de ommekeer plaats vinden en deze hunkering uit haar grond verklaard worden. Dan wordt de waarheid zeer existentieel niet tot onze vraag naar het zijn, maar tot de vraag van het zijn naar ons. Wij kunnen de waarheid niet gevangen nemen, maar zij neemt ons gevangen om ons vrij te maken. Er is de waarheid als Gods scheppend spreken (ante rem), als de ontdektheid van zijnde (in re), als menselijk kennen (post rem). Hierin wordt het idéalisme afgewezen, maar ook het réalisme. Er is in de waarheid geen betrekking tussen denken en ding, maar een zieh wagen in de geopendheid van het zijn. Dus geen adaequatio rei et intel-- lectus, maar participado hominis cum veritate rei. Dat dit als formulering nog niet in strijd hoeft te zijn met het eerste, zal ieder toegeven. In het kader van de geschetste philosophie is er wel verschil, het beoogt geen fórmele tegenstelling, maar in het verband van de crisis van het waarheidsbegrip is het de zwaartepuntverplaatsing naar het worstelend (existentiële) bestaan. Men heeft Loen tegengeworpen, dat het bestaan geen rekenschap moet geven aan God, maar aan zichzelf. En dat er in verband hiermee ook kennis van God mogelijk is buken de openbaring om. Voorts, dat men eeuwige waarheden als ideeën Gods moet aannemen, wil elke wijsbegeerte niet onmogelijk zijn. 1!2. Nu is het bekend hoe juist de eeuwige waarheden bij existentiephilosophen als Hei- degger, Binswanger e.a. een voorwerp van fei verzet zijn. Zonder dat zij in het oneven- wichtig uiterste van denkers als Sjestow vervallen. Hierboven is geschetst hoe in de ontwikkeling van deze waarheidscrisis naar een zeker evenwicht gezocht wordt. Door de existentie weer in één verband te brengen met de essentie (maar nu dan beiden in het existentiële vlak). Dit nu is ook bij Loen, zelf s dieper gefundeerd, het geval. Bovengenoemde critiek is belangwekkend, maar schuift geheel längs het vlak van het existentiële philosopheren heen. Bij Loen kan er nu eenmaal geen sprake zijn van kennis buiten openbaring om, want waarheid is het zieh uitspreken, het openbaar worden, van het zijn. Hét zijn is God. 12. C. J. de Vogel, Dr. A. E. Loen, De vaste grond, in De Gids, 1948 (111).</page><page sequence="7">DE PHILOSOPHIE VAN A. E. LOEN 515 Wil dit dan 2eggen, dat er geen kennis zou zijn buiten het Christendom, omdat de waarheidsuitspraak, het woord, Christus is ? Neen, het ik antwoordt in vrijheid en kan zieh tegenover het woord verzelfstandigen, bewust of onbewust. Maar dat is het niet- authentiek existeren. Dan leeft het in de tijd van zonde en dood en niet in de tijd ten leven. Daarom kan men in dit vlak zeggen, dat het bestaan rekensdbap moet geven aan God. Want existentie wil achtereenvolgens zeggen : aangesproken zijn door de zijnswaarheid (Gods woord), zieh in de geopendheid begeven, in vrijheid een ant- woord geven (waardoor het zelf vastgesteld wordt), zieh door de waarheid (Gods woord, Christus) al dan niet gevangen laten nemen, dus beslissen tot aanvaarding of verwerping van de genade. Overigens is de ontische waarheid (niet in speculatieve, maar in existentiële zin) eeuwig, omdat God eeuwig is. Kennis buiten de openbaring is niet op déze eeuwigheid gericht, omdat zij in de vluchthouding er met de rug naar toe staat. Hiervan heeft zij wellicht geen bewust besef, maar in haar existentiële houding van verzelfstandiging toont zieh het bestaans-weten daarvan. Wat is het wezen van de grond ? Zoals gezegd : het bestaan is antwoorden. Ant- woorden in het handelen, in de gestemdheid en ook in het begripsmatig kennen. Dit kennen komt op uit het bestaan (existeren). Indien het bestaan in zichzelf rüstend is, dan is het voor de kennis toevallig, factisch. Dan is ook de kennis zelf in de uitoefening van haar functie ongegrond (verg. de af grond der vrijheid in Heidegger's eerste période). Maar het transcendentale van de kennis is niet het bestaan zelf, doch een transcendens. Namelijk het woord van God, dat scheppend en aansprekend het bestaan tot een er-zijn-tegenover maakt. Er is dus geen grondeloze grond, maar een vaste grond ! De oorsprong der waarheid, als de uitgesprokenheid van het zijn, is, dat God zichzelf uitspreekt. Dit is de vaste grond, die geen grond meer heeft noch behoeft. 13 Zo betekent het moeizame en soms schijnbaar grillig geconeipieerde werk van Loen een belangrijke phase in de ontwikkeling van het hedendaagse existentiële denken. Kennisname van zijn philosopheren beduidt een verdiept inzicht in de innerlijke pro- blematiek, die aan het huidige denken zowel zijn verontrusting als zijn élan verleent. 13. De waarheidsproblematiek vindt men bij Loen hoofdzakelijk op biz. 79-91, 98-100, 167-218, 260-303.</page></plain_text>