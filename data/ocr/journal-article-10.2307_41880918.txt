<plain_text><page sequence="1">Tryggve N.D. Mettinger, No Graven Image? Israelite Aniconism in Its Ancient Near Eastern Context (Coniectanea Biblica, Old Testament Series 42), Stockholm 1995. Almqvist &amp; Wiksell, 252 pp. Uno dei tratti distintivi della religione ebraica, che sorprese anche Pompeo al suo ingresso nel tempio di Gerusalemme, era la mancanza di raffigurazioni antro- pomorfiche della divinità: gli ebrei infatti consideravano «empi e sacrileghi quelli che costruiscono, con materiali deperibili, immagini della divinità in forma uma-</page><page sequence="2">234 Recensioni [8] na» (Tacito, Historiae , V, 5). Questo studio sulTaniconismo ebraico si propone di chiarire due questioni fondamentali: quanto caratteristica ed unica possa essere considerata questa pratica e come abbia avuto origine (p. 14). L'opera si articola in sette capitoli: il primo (pp. 13-38) è dedicato all'esposi- zione delle finalità dello studio e del metodo adottato; nei capitoli II-VI (pp. 39- 134) vengono presentanti i dati raccolti, ordinati per aree geografiche e culturali (Egitto e Mesopotamia, Nabatei, Arabia preislamica, mondo fenicio-punico, Siria dell'età del Bronzo e Anatolia); nell'ultimo capitolo (pp. 135-97) l'Autore esamina i dati archeologici che riguardano la Palestina ed espone le proprie conclusioni. Neil' affrontare una ricerca comparativa che prenda in considerazione dati ri- guardanti un territorio (da Cartagine all'Arabia) ed un periodo storico (dal III millennio a.C. ai primi secoli dell'èra cristiana) così vasti, è inevitabile incorrere in due serie difficoltà. La prima consiste nella necessità di utilizzare in larga misura materiale di seconda mano, se non si vuole rinunciare a priori ad un'opera di sin- tesi come quella che l'Autore si propone. La seconda riguarda invece il rischio di prediligere nell'esame dei dati un'ottica sincronica a scapito di una prospettiva diacronica, più propriamente storica. L'Autore cerca tuttavia di bilanciare tale tendenza, evitando di perdere di vista i termini cronologici del problema: a tal fi- ne il primo paragrafo del Capitolo 1 si intitola, significativamente, A Diachronic Perspective. Nel vaglio dei dati raccolti Mettinger non tralascia mai di chiedersi se esistano rapporti storici, e di che tipo, tra l'area culturale di volta in volta presa in considerazione e l'antico Israele. Una necessaria premessa a questo lavoro è costituita dalla definizione del ter- mine aniconismo. L'Autore ne adotta una piuttosto ampia: cults where there is no iconic representation of the deity ( anthropomorphic or theriomorfic) serving as do- minant or central cultic symbol (p. 19). Nel caso in cui siano presenti rappresenta- zioni aniconiche della divinità, ma non sia chiaro se il culto sia aniconico, si parla invece di aniconic tendencies. Una distinzione va fatta tra l'uso di simboli aniconici {material aniconism) e la mancanza di qualsiasi rappresentazione, per cui la pre- senza della divinità è indicata da uno spazio vuoto {empty-space aniconism). Prima di passare all'esame del materiale raccolto, l'Autore presenta le tre do- mande a cui si propone di rispondere al termine di ogni capitolo (p. 38): 1) i dati esaminati rivelano l'esistenza di aniconismo o di tendenze aniconiche? Si tratta di material aniconism o di empty-space aniconism ? 2) Ci sono testimonianze di anico- nismo programmatico, fondato su espresse motivazioni teologiche e con tendenze iconoclaste, oppure ci troviamo di fronte ad un aniconismo de facto ? 3) Esistono motivi di ritenere che l'aniconismo eventualmente documentato in quest'area ab- bia dei rapporti con l'aniconismo israelitico? Le risposte a questi interrogativi, esposte ordinatamente alla fine di ciascun capitolo, consentono al lettore di indivi- duare facilmente le conclusioni parziali della ricerca, relative alle diverse aree geo- grafiche e culturali esaminate.</page><page sequence="3">[9] Recensioni 235 I risultati della ricerca portano l'Autore a concludere che la religione ebraica antica non si discostava sensibilmente da quella documentata in Siria, Fenicia e Pa- lestina fin dal III millennio a.C. I dati archeologici relativi alla Palestina dell'età del Ferro rivelano infatti una notevole continuità rispetto alla documentazione dell'età del Bronzo (il sito di Megiddo costituisce un esempio molto significativo di tale continuità). I luoghi di culto della regione siro-palestinese sono caratterizzati dalla presenza pressoché costante di stele e betili, che fungono da simboli cultuali. Se- condo le definizioni fornite nel primo capitolo, questo tipo di culti, che l'Autore definisce complessivamente «West Semitic» (p. 193), costituisce un esempio di ma- terial aniconism. Si può aggiungere che, come risulta evidente dalla documentazio- ne relativa alla Siria e alla Palestina dell'età del Bronzo, questo tipo di aniconismo non escludeva in alcun modo la compresenza, anche nello stesso luogo di culto, di rappresentazioni iconiche ed aniconiche della divinità ( de facto aniconism). La sostanziale affinità dell'antico culto israelitico con quello dei popoli vicini è ancora più evidente se si considera l'importanza che vi rivestivano le stele (, massebôt ), ancora ben documentata da numerosi passi biblici nonostante il tardi- vo divieto che le bandisce (alcuni esempi significativi sono raccolti e commentati alle pp. 140-41). Da questo punto di vista, dunque, l'aniconismo ebraico non può essere considerato un'innovazione, né un'eccezione nell'ambito della Palestina dell'età del Ferro. La differentia specifica ebraica si delinea con chiarezza soltanto in età post-esilica, quando l'aniconismo de facto si trasformerà in aniconismo pro- grammatico ed intollerante: tale processo, che non viene qui esaminato, ha certa- mente dei rapporti con quello che ha portato alla nascita dell' aniconismo islamico. Qualche perplessità resta sulla convinzione dell'autore, non sufficientemente suffragata dai dati archeologici, che il culto di Yahvè fosse aniconico «from the very beginning» (p. 174). Secondo Mettinger questo culto, introdotto da «Yhwh- groups» provenienti dal Negev, si sarebbe inserito nel contesto dei culti aniconici palestinesi. In questo senso andrebbero interpretate le tradizioni bibliche relative alle origini madianite-kenite dello yahvismo. Nella presentazione dei dati archeo- logici della Palestina dell'età del Ferro si nota, conseguentemente, una certa ten- denza a minimizzare le raffigurazioni iconiche rinvenute nei santuari palestinesi di quell'epoca: così la statuina raffigurante un toro proveniente da un sito nei pressi di Dothan «probably had some ritual function» (pp. 154-55) e la figurina femmi- nile di cui è stato rinvenuto lo stampo a Taanach non sarebbe, probabilmente, che un amuleto (p. 164). Sarebbe forse stato opportuno menzionare, nell'ambito dei luoghi di culto palestinesi dell'età del Ferro, il santuario di Kuntillet 'Ajrud, nel Sinai1, in cui sono state rinvenute tra l'altro alcune rappresentazioni figurative su 1 La pubblicazione più completa finora edita è il catalogo di una mostra dell'Israel Museum: Z. Meshel, Kuntillet 'Ajrud. A Religious Centre from the Time of the Judaean Monarchy on the Borders of Sinai (The Israel Museum Catalogue n. 175), Jerusalem 1978. La pubblicazione di questi dati di straor- dinario interesse, annunciata come imminente da più di un decennio, non è stata ancora realizzata. Nel</page><page sequence="4">236 Recensioni [10] intonaco. In attesa della pubblicazione completa dei dati, non si può escludere che si tratti di raffigurazioni della divinità. L'esistenza di raffigurazioni iconiche di Yahvè sarebbe infatti perfettamente coerente con il panorama religioso siro-pale- stinese che lo studio del Mettinger contribuisce a precisare. In quest'ottica anche la spiccata tendenza all'antropomorfismo riscontrabile, a livello letterario, in mol- te espressioni della Bibbia ebraica assumerebbe un significato più chiaro. Chiara Peri</page></plain_text>