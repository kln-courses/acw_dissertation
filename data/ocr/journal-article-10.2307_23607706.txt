<plain_text><page sequence="1">תפיסת הקדושה והטומאה של יחזקאל כמפתח להבנת פרקי הסתלקות כבוד ה' מן המקדש (יחזקאל ח-יא) מאת אריאל קופילוביץ בפרקים ח-יא בספר יחזקאל שזורות שתי עלילות המתרחשות על פי תיאורו של הנביא בו בזמן. העלילה האחת עוסקת במראות ובתועבות שיחזקאל רואה בסיורו במקדש בירושלים, והעלילה האחרת עוסקת במסע הסתלקותו ההדרגתי של כבוד ה' מן המקדש. במאמר זה אנסה להציע הסתכלות חדשה על השלבים השונים במהלך תנועת הכבוד, הסתכלות המתיישבת מבחינה תוכנית ורעיונית עם המתואר בחטיבת הפרקים ח-יא בפרט ועם תפיסת הקדושה והטומאה של יחזקאל בכלל. בתחילת פרק ח יחזקאל מספר כי היה בביתו, וזקני יהודה ישבו לפניו. במעמד זה יחזקאל חזה בהתגלות נבואית ובעיני רוחו ראה יד שמימית התופסת אותו בציצת ראשו ומביאה אותו מבבל אל המקדש בירושלים. עם בואו למקדש, עלה ליחזקאל מראה כבוד ה': ותשא איתי רוח בין הארץ ובין השמים ותבא איתי ירושלמה במראות אלהים אל פתח שער הפנימית הפונה צפונה אשר שם מושב סמל הקנאה המקנה והנה שם כבוד אלהי ישראל כמראה אשר ראיתי בבקעה(ח 4-3) יחזקאל הובא מבבל במראות אלוהים היישר אל פתחה הצפוני של החצר הפנימית של המקדש.1 אני מודה לד"ר ברוך שורץ, שעודדני להעלות את הדברים על הכתב ולא חסן ממני את עצתו הטובה, ושללא תמיכתו וסיועו מאמר זה לא היה רואה אור. כמו כן ברצוני להודות לפרוס' רימון כשר ולד"ר נפתלי משל, שהעירו לי הערות חשובות על הכתוב, והן משוקעות במאמר ומעשירות אותו. לשם הבהרה נספח למאמר זה תרשים של המקדש המתואר בית• ח-יא, ומפורטות בו התועבות שבוצעו במקדש ותחנותיו של הכבוד במהלך מסעו. זהו תרשים כללי בלבד ולא תרשים מדויק של המקדש שחזה יחזקאל בפרקים [תרביץ - רבעון למדעי היהדות, כרך עט, חוברת ג(תשע"א), עמי 344-317]</page><page sequence="2">318 אריאל קופילוביץ [2 ממקום עמדו בפתח החצר יכול היה יחזקאל לראות במישרין את מראה כבוד ה'('והנה שם'). כפי שעולה מפרק ט 3, מסעו של הכבוד החל לפני שהגיע יחזקאל אל המקדש, ולמעשה יחזקאל נלווה למסע זה לאחר שכבר החל: וכבוד אלהי ישראל נעלה מעל הכרוב אשר היה עליו אל מפתן הבית. כידוע צורת ויקטל משמשת בפרוזה המקראית לתיאור הסיפור העיקרי ולהוספת מידע חדש המקדם את העלילה. לעומת זאת התבנית וי"ו החיבור + נושא + קטל מתארת בין היתר את הרקע לעלילה ואת נסיבות התרחשותה, ולמעשה קושרת אירועים שקדמו מבחינה כרונולוגית לאירועים המתוארים(עבר של עבר), אל רצף הסיפור העיקרי המתרחש אל מול עיני המספר בעבר.2 אף כאן השימוש בתבנית וי''ו החיבור + נושא + קטל('וכבוד אלהי ישראל נעלה'), ולא בצורת ויקטל(ויעלה כבוד אלהי ישראל מעל הכרוב), נועד להבהיר כי כבוד ה' כבר עזב את מקומו הראשון על הכרובים שבדביר3 לפני שהגיע יחזקאל ירושלימה, וכי המראה שנגלה לעיני יחזקאל בעמדו בפתח החצר הפנימית הוא תחנתו השנייה של הכבוד. תחנתו השנייה של הכבוד היא 'מפתן הבית'. יש להבין שהכוונה למפתן המפריד בין החצר הפנימית של המקדש ובין ההיכל, הקודש, וזאת משני טעמים: ראשית, עם הגיעו אל פתחה הצפוני של החצר הפנימית, יכול היה יחזקאל לראות במישרין את מראה כבוד ה', ומכאן שבאותה עת נמצא הכבוד בנקודה שאדם שעמד בפתח החצר הפנימית של המקדש ראה אותה בקו ישיר. ואכן אדם שעמד בפתח הצפוני של החצר הפנימית יכול היה להשקיף בנקל דרומה־מערבה אל עבר פתחו של ההיכל(אך לא יכול היה לראות את הנעשה בתוך ההיכל עצמו או את קו הגבול שבין ההיכל לדביר).4 שנית, בעמדו בפתח הצפוני של החצר הפנימית שמע יחזקאל קול גדול וראה מ-מח, מה גם שמן האמור בפרקים ח-יא מובן כי אין מדובר באותם המקדשים: המקדש המתואר בפרקים ח-יא הוא המקדש הקיים לפי חזונו של יחזקאל בהווה, לפני החורבן, ואילו המקדש המתואר בפרקים מ-מח הוא מקדש עתידי. תרשים של מקדש יחזקאל לפרטיו ראה: ר' כשר, יחזקאל(מקרא לישראל), ירושלים תשס"ד, עמי 819-818. Gesenius' Hebrew Grammar, ed. E. Kautzsch, trans. A. E. Cowley, Oxford 1910, §103g. כך למשל: ■מביאו את יוסף מצרימה'(ברי לז 28), ולאחר מכן: 'ויוסף הורד מצרימה'(שם לט 1). וכן במקרים הדומים יותר לענייננו, שאין מדובר בהם בחזרה מקשרת אלא באזכור ראשון: 'והארץ היתה תהו ובהו'(שם א 2); 'וישראל אהב את יוסף' (שם לז 3). בדומה לאמור בשמי כה 20-18 ובמל"א ו 28-23, יחזקאל החזיק בתפיסה שבדביר שבמקדש היו כרובים סטטיים. כרובים אלה, באמצעות כנפיהם הפרושות, יצרו מעין כיסא מלכותי וסימלו את נוכחותו של האל בדביר. הכרובים הארציים היו רק גילופים של מתכת ושימשו בבואה בלבד לכרובים השמימיים, בעלי החיות ויכולת הניידות (יחי א 5), ששימשו לתמיכת כיסאו של האל בשמים ולהטסתו ממקום למקום. ראה: מ' הרן, 'הארון והכרובים', ארץ ישראל, ה (תשי"ט), עמי 90-83; ,1978 M. Haran, Temples and Temple-Service in Ancient Israel, Oxford 246-259 .pp. לדעה שכתבי הארון שימשו שומרים שאיגפו את האל המתגלה ביניהם וסוככו עליו מלמעלה בכנפיהם ראה: ר' אייכלר, 'תפקיד כרובי הארון - מחקר השוואתי במקרא ובאיקונוגרפיה של המזרח הקדום', עבודת מוסמך, האוניברסיטה העברית בירושלים, 2007. מסיבה זו אין לקבל את דעתו של רש"י בפירושו לפרק י 19 כי מדובר במפתן שבין הדביר ובין הקודש. לפירוש רש"י וכן ליתר פרשני ימי הביניים ראה: מ' כהן(מהדיר), מקראות גדולות: הכתר: יחזקאל, רמת גן תש"ם.</page><page sequence="3">3] תפיסת הקדושה והטומאה של יחזקאל כמפתח להבנת פרקי הסתלקות כבוד ה' מן המקדש 319 שישה אנשים נכנסים מכיוון אותו הפתח (ט 3-1). ששת האנשים נעו דרומה, נעצרו 'אצל מזבח הנחישת', ובעודם עומדים שם, שוחח הכבוד עם האיש לבוש הבדים אשר קסת הסופר במותניו. הרושם הנוצר הוא של משרתים הנעמדים פנים אל פנים לפני אדוניהם על מנת לקבל את פקודותיו. לאחר מכן חזר האיש לבוש הבדים אשר קסת הסופר במותניו ועדכן את הכבוד על ביצוע משימתו (ט 11). לאור זאת יש לפרש שגם ממקום עמדם של ששת האנשים, במרכז החצר הפנימית בסמוך למזבח, היה קו ראייה ישיר אל מקום הכבוד, ומכאן שששת האנשים עמדו ופניהם לכיוון מערב, והכבוד היה באותה השעה בפתח ההיכל דווקא(ולא בין הדביר לקודש, מקום שלא היה ממנו קו ראייה ישיר למי שעמד ליד המזבח שבחצר הפנימית) ופניו כלפיהם, לכיוון מזרח. בנקודה זו של החזון, כשיחזקאל מתחיל לתאר את שרפת העיר, מוזכרים לראשונה המרכבה והכרובים השמימיים: ואראה והנה אל הרקיע אשר על ראש הכו־בים כאבן ספיר כמראה דמות כסא נראה עליהם [...] והכרבים עימדים מימין לבית בביאו האיש(י 3-1) לא ניתן לקבוע על פי פסוקים אלה אם המרכבה והכרובים הגיעו זה עתה אל ימין הבית, ומסיבה זו נפנה יחזקאל לתאר אותם רק כעת, או שמא כבר היו במקום בשעה שהגיע למקדש, אלא שאז מראה הכבוד שנגלה לפניו האפיל עליהם, ועל כן לא הזכירם. מכל מקום ברור לחלוטין כי הכרובים המתוארים אינם הכרובים הנייחים שהכבוד שכן עליהם בהיותו בדביר, אלא הכרובים השמימיים שתפקידם לשאת את מרכבתו של הכבוד, ושבאו לאסוף את הכבוד ולהסיעו ליעדו החדש.5 בנקודה זו של הסיפור אין דמות היושבת על הכיסא שבראש המרכבה, והמרכבה ממתינה ריקה לאדוניה.6 גם מיקומם של הכרובים מעיד שבאותו הרגע טרם עלה הכבוד למרכבתו, שכן הכבוד נמצא במפתן הבית, ואילו הכרובים עומדים 'מימין לבית בביאו האיש'.7 M. Greenberg, 'The Vision of Jerusalem in Ezekiel 8-11: A Holistic Interpretation, J. L. Crenshawand and S. Sandmel (eds.), The Divine Helmsman: Studies in God's Control of Human Events Presented to 143-164,155-156 .Lou h. snberman, New York 1980, pp. העובדה שמתחת לכרובים אלה הייתה אש(י 7-6), מעידה כי אין מדובר בכרובים הנייחים שעמדו בדביר. ריקנותה של המרכבה בשלב זה מודגשת גם לאור העובדה שבפרק י תיאור המרכבה הפוך מהמתואר בפרק א. בפרק א פתח יחזקאל בתיאור החיות, ולאחר מכן תיאר את מראה עיניו מלמטה כלפי מעלה: האופנים, החיות, הרקיע, הכיסא ובסופו של דבר דמות האדם שעליו - כשיאו של אותו מראה. לעומת זאת בפרק ח קודם כול מחכר הרקיע והכיסא הריק שעליו, ורק לאחר מכן מבטו של יחזקאל ירד מטה והוא תיאר את הכרובים שתחתיו. נראה שהמילה 'בבאר היא שיבוש כתוצאה משיכול אותיות, ושיש לתקן ולקרוא 'בבוא', בדומה לאמור במל"ב יב 10. לדעת שד"ל מיקומם של הכרובים היה בדרום, 'לפי שבצפון סמל הקנאה המקנה'(ש"ד לוצאטו, פירוש לירמיהו יחזקאל משלי ואיוב, למברג 1876, עמי קלז-קמג). אף לדעת גרינברג וכשר התמקמו הכרובים מדרום לפתח ההיכל, בצד המרוחק מן התועבות שהתבצעו בחלקו הצפוני של המקדש, והם הבינו כי הימין הוא ימינו של האיש לבוש הבדים אשר קסת הסופר במותניו. ראה: גרינברג(לעיל הערה 5), עמי 156; כשר(לעיל הערה 1), עמי 262. נראה לי כי המרכבה המתינה דווקא בסמוך לפתח ההיכל בצדו הצפוני, וכי הכתוב 'מימין לבית בביאו האישי כוונתו מימינו של מי שבא מן החוץ אל תוך הבית, ושכיוון תנועתו ממזרח למערב. כאשר פניו של אותו האיש פנו אל עבר פתח ההיכל היה ימינו כיוון צפון. לפי הצעה זו ימין האיש אינה רומזת לאיש ספציפי זה או אחר אלא היא כינוי כללי שמשמעותו</page><page sequence="4">320 אריאל קופילוביץ [4 כעת חוזר יחזקאל לתאר את תנועתו של הכבוד: ירךם כבוד ה' מעל הכרוב על מפתן הבית !ימלא הבית את הענן והחצר מלאה את נגה כבוד ה"(י 4). תיאור זה מעורר קושי פרשני, שכן הוא מתאר פעולה שלכאורה כבר סופר קודם לכן על התרחשותה, בפרק ט 3, ולמעשה הוא יוצר כפילות ופוגע ברצף תיאור הסתלקות הכבוד. רובם המוחלט של הפרשנים שמו לב לקושי זה, וניתן להבחין בשני כיווני פרשנות עיקריים לפסוק. על פי כיוון אחד, המופיע אצל רוב פרשני ימי הביניים (רש"י, ר' יוסף קרא, ר' מנחם בן שמעון), וכן אצל שד"ל ומשה גרינברג,8 פסוק זה אינו מתאר התרוממות עצמאית נוספת של הכבוד אלא חוזר על תיאור עזיבת הכבוד את הכרוב שבדביר בפרק ט 3. וכדבריו של ר' מנחם בן שמעון: 'וזהו המסע הנזכר למעלה, והשיב אותו פעם שנית הנה בעבור וימלא הבית, להודיע כי לא נסע עדיין כי אם מסע אחדי. כיוון פרשני זה אינו מתיישב עם תיאור רצף האירועים בפרק. ראשית, תנועת הכבוד בפרק י 4 מתוארת בצורת ויקטל('וירם') ולא בתבנית וי"ו החיבור + נושא + קטל, ועל כן, כפי שהוסבר לעיל, נראה כי מדובר בתיאור התרחשות חדשה, שהיא חלק מרצף הסיפור שהתרחש לעיני המספר בעבר, ולא בתיאור חוזר של פעולה שהתרחשה בעבר שקדם לעבר. שנית, תיאור עזיבת הכבוד את הכרוב שבדביר בפרק ט 3 (המובא בצורת עבר של עבר) מספק מידע הכרחי להבנת העלילה, שכן בלא תיאור זה היה הקורא מתקשה להבין כיצד ניתן לצפות בכבוד ולשוחח עמו שעה שהוא אמור להיות ספון בתוך הדביר. לעומת זאת אם נניח כי המתואר בפרק י 4 הוא חזרה בלבד על המתואר בפרק ט 3 לא ברור לשם מה נדרשת חזרה נוספת על מידע שכבר ניתן., שלישית, התרוממות הכבוד המתוארת בפרק י 4 יוצרת תגובה מידית במציאות - הבית מתמלא ענן, והחצר הפנימית מתמלאת נגה. כבר עם בואו אל המקדש ראה יחזקאל את הכבוד (ח 4), אולם לא נאמר שם שהבית מלא ענן, ושהחצר מלאה נגה. לפיכך מובן כי ההתרוממות המתוארת בפרק י 4 היא תנועה חדשה ועצמאית של הכבוד, שיצרה תגובה במציאות, וכי אין מדובר בחזרה על תנועה שהתרחשה טרם בואו של יחזקאל אל המקדש.10 על פי הכיוון הפרשני האחר תיאור מסע עזיבת הכבוד את המקדש מורכב משתי מסורות שונות ימינו של הנכנס אל תוך ההיכל. משמעות דומה יש במל"ב יב 10: 'ויקה יהוידע הכהן ארון אחד ויקב חיר בדלתו ויתן אתו אצל המזבח בימין [קרי: מימין] בבוא איש בית ה", וכן שם בג 8: יאשר על שמאול איש בשער העירי. בין כן ובין כן הכרובים המתינו לכבוד בסמוך לפתחו של ההיכל. גרינברג(שם), עמי 153. לדעת בלוק הסיבה לתיאור החוזר היא הבדלי הדגשים שבין הפרקים: בפרקים ח-ט מודגשות התועבות המתבצעות במקדש, והסתלקות הכבוד היא היבט משני, ואילו בפרק י מודגשת הסתלקות הכבוד, והנעשה במקדש הוא היבט משני. ראה: 315 .D. I. Block, The Book of Ezekiel: Chapters 1-24 (NICOT), Michigan 1997, p. כפי שיובהר להלן, אני סבור שתיאורי התועבות ותיאור הסתלקות הכבוד הם מכלול רעיוני אחד ועל כן אין לראות בהם הבדלי דגשים. אף לדעת קוק י 4 הוא חזרה על הנאמר בפרק ט 3. לדבריו אם לא כן, יש לגרוס כי הכבוד נעלה מעל הכרוב ששכן עליו בדביר(ט 3), ומבלי שסופר על כך, התיישב על הכרובים שהמתינו לו מחוץ לפתח הבית. לאחר מכן התרומם מעל אותם כרובים(י 4) רק כדי לשוב ולהתיישב עליהם בהמשך(י 18). ראה: G. a. Cooke, The Book of Ezekiel 114 .1CC 28), Edinburgh 1936, p). אני סבור כי קוק לא דייק בהבנת השלבים השונים של תנועת הכבוד. לשיטתו התרוממות הכבוד באוויר מחייבת עלייה שלו על גבי הכרובים, בעוד שכפי שיובהר להלן, תנועת הכבוד בשלב זה הייתה תנועה אנכית כלפי מעלה ותו לא, נפרדת לחלוטין מתנועת המרכבה, שהמתינה לאדוניה במקום אחר כשהיא</page><page sequence="5">5] תפיסת הקדושה והטומאה של יחזקאל כמפתח להבנת פרקי הסתלקות כבוד ה' מן המקדש 321 שאוחדו לעלילה אחת, והאיחוד יצר חספוסים ברצף הסיפור הסופי. נציגה המובהק של גישה זו הוא ולטר צימרלי, ורימון כשר הלן אחריו במידת מה. לטענת צימרלי ניתן לזהות בתיאור הסתלקות הכבוד שני חוטי עלילה נפרדים: האחד מכנה את הכבוד 'כבוד ה" ומשתמש בשם העצם כרוב בצורת יחיד בלבד, והאחר מכנה את הכבוד 'כבוד אלוהי ישראל' ומשתמש בשם העצם כרוב ברבים בלבד, כרובים. לאור זאת קבע צימרלי כי חוט העלילה המקורי תיאר בפשטות את 'כבוד ה" העחב את המקדש בכוחות עצמו, וחוט זה הורחב ועובד על ידי סופר אחר בהשראת תיאור המרכבה בפרק א ונשאלו ממנו פרטים תיאוריים הקשורים במרכבה. בסופו של העיבוד נוצר חוט עלילה נוסף ומכובד יותר, שבו 'כבוד אלוהי ישראל' מתואר כעחב את המקדש במרכבת הכרובים. לפי סברתו של צימרלי פרק ט 3 שייך למסורת המורחבת, ופרק י 4 שייך למסורת המקורית הקצרה." גם בשיטתו של צימרלי יש קשיים לא מבוטלים.12 ראשית, הכינוי 'כבוד ה" מופיע ביחזקאל לראשונה בפרק א, בתיאור המרכבה הנגלית לעיניו על נהר כבר(שם 28), ובתיאור הטלת השליחות שהוא חלק מאותו החזון(ג 12). בחזון אחר יחזקאל מצטווה לצאת אל הבקעה(ג 23-22), והוא מציין כי מראה כבוד ה' שנגלה אליו בבקעה זהה למראה שראה על נהר כבר. בפרקים אלה הכבוד מכונה 'כבוד ה" בלבד, ואין כל זכר לכינוי 'כבוד אלוהי ישראלי. כאמור הכינוי 'כבוד אלוהי ישראל' מופיע לראשונה בפרק ח 4, אולם שם יחזקאל מציין מפורשות כי מראה כבוד אלוהי ישראל הוא 'כמראה אשר ראיתי בבקעה'. מכאן שפעמים כינה יחזקאל את מראה הכבוד 'כבוד ה" ופעמים - 'כבוד אלוהי ישראל', 13ולמעשה מדובר בכינויים ששימשו אצלו לחלופין.14 שנית, ההבחנה בין כרוב ביחיד ובין ברובים ברבים איננה מחויבת המציאות, שכן ניתן להבין את צורת כרוב ביחיד כשם עצם קולקטיבי שמשמעותו כרובים רבים.15 שלישית, לדעת צימרלי חוט העלילה הראשוני בחטיבת הפרקים ח-יא, ריקה. רק לאחר שהתרוממו הכרובים אף הם(י 15), עלה הכבוד לראשונה על גבי הכרובים, ואכן רק לאחר עלייה זו נאמר ■ויעמיד על הכרובים [...] וכבוד אלהי ישראל עליהם מלמעלה'(י 19-18). W. Zimmerli, Ezekiel (Hermeneia), trans. RE. Clements and J. D. Martin, I, Philadelphia 1979, pp. 230-256 לפרשנות הרואה בחטיבת הפרקים ח-יא מכלול אחד ראה: גרינברג(לעיל הערה 5); מ' הרן, האסופה המקראית: תהליכי הגיבוש עד סוף ימי בית שני ושינויי הצורה עד מוצאי ימי הביניים, ג, ירושלים תשנ"ו-תשס"ח, עמי 356, 365-364 (למעט יא 21-4). השווה: בלוק (לעיל הערה 9), עמי 305. אף בהמשך הספר, בפרק מג 5-1 משמשים הכינויים בערבוביה: 'והנה כבוד אלהי ישראל בא מדרך הקדים וקולו כקול מים רבים והארץ האירה מכבדו וכמראה המראה אשר ראיתי כמראה אשר ראיתי בבאי לשחת את העיר ומראות כמראה אשר ראיתי אל נהר כבר ואפל אל פני וכבוד ה' בא אל הבית דרך שער אשר פניו דרך הקדים !משאני רוח ותבאני אל החצר הפנימי והנה מלא כבוד ה' הביתי. בפסוקים אלה ■כבוד אלהי ישראלי מתואר כבא מדרך הקדים, ומראהו זהה למראות בפרקנו ועל נהר כבר, ובהמשך תיאור חזרת הכבוד אל המקדש חוזר המספר אל הכינוי 'כבוד ה". ברין עמד על המוטיב הספרותי של אזכור התגלויות קודמות בדברי יחזקאל. יחזקאל ראה לראשונה את מראה הכבוד על נהר כבר, ומשם ואילך בכל היקרות נוספת של מראה הכבוד הזכיר את ההיקרות שקדמה לה: בפרק ג, המספר על שהתרחש בבקעה, אמר יחזקאל כי המראה הוא 'ככבוד אשר ראיתי על נהר כברי, בפרק ח סיפר כי המראה הוא 'כמראה אשר ראיתי בבקןןה', ובפרק מג נאמר כי המראה הוא ■כמראה אשר ראיתי בבאי לשחת את העירי. ראה: ג' ברין ומי הרן(עורכים), אנציקלופדיה עולם התנ''ך: יחזקאל, תל אביב 1993, עמי 46. גזניוס, קאוץ' וקאולי(לעיל הערה 2), 321a-b§; כשר(לעיל הערה 1), עמי 259.</page><page sequence="6">322 אריאל קופילוביץ [6 בטרם עיבודו המרחיב, תיאר את כבוד ה' העוזב את מקדשו בכוחות עצמו. עם זאת טען צימרלי כי לאותו חוט עלילה שייכת המסורת בדבר כרוב ביחיד. ואולם אם כבוד ה' נע בכוחות עצמו ולא באמצעות יצורים שמימיים, הרי לא היה לו צורן בכרוב כלל, ואזכורו של כרוב, ואפילו כרוב יחיד, הוא מוטיב זר באותו חוט עלילה משוער. רביעית, הניסיון לקיים את שני חוטי העלילה יוצר קשיים מרובים. כך למשל פסוקים 7,2 בפרק י, השייכים לדעת צימרלי לחוט העלילה המקורי, משתמשים לחלופין בצורות כרוב וכרובים(ואכן צימרלי נאלץ להשמיט מאותם הפסוקים את המילים 'מבינות לכרבים'). בדומה לכך פסוק 18 בפרק י משתמש במקביל בכינוי 'כבוד ה", השייך לדברי צימרלי לחוט העלילה המקורי, ובצורת כרובים, השייכת לחוט העלילה המעובד (ואף כאן נאלץ צימרלי לחלק את פסוקים 19-18 לשברירי פסוקים ולהפרידם לחוטי העלילה השונים לתפיסתו).16 נראה אפוא שיש להבין את פרק י 4 כמשמעו ולראות בו תיאור של תנועה חדשה ברצף התנועות של הכבוד בדרכו מן הדביר החוצה. בפסוק זה מתוארת לראשונה תנועה אנכית בלבד של הכבוד, מלמטה כלפי מעלה. הכבוד, שלפני התרוממות זו עמד על מפתן הבית ופניו לכיוון מזרח, התרומם כעת באוויר והתמקם מעל מפתן הבית(כך שמבחינת גובה יחסי הוא נמצא מעל הכרוב שהמתין לו על הארץ בסמוך למפתן). התרוממות זו גרמה לכך שהבית, שהיה כעת מאחורי הכבוד, התמלא ענן, ואילו החצר הפנימית, שהייתה לפני הכבוד, התמלאה נגה. בנקודת זמן זו היה הכבוד באוויר, מעל מפתן הבית, ואילו הכרובים המתינו על הקרקע, בסמוך לאותו המפתן. הימצאותם של הכרובים על הקרקע אפשרה לאיש לבוש הבדים, שעמד אף הוא על הקרקע, לבוא ולקבל אל חופניו גחלי אש היישר מידיו של הכרוב(י 7). רק לאחר מכן התרוממו הכרובים אף הם ממקומם, בתנועה אנכית כלפי מעלה: וידמו הכרובים היא החיה אשר ראיתי בנהר כבר(י 15) בנקודה זו, לאחר שנעו זה מול זה בתנועות אנכיות מקבילות, היו הן הכבוד והן הכרובים בחלל האוויר ולא על הקרקע - הכבוד נמצא בחלל האוויר שמעל מפתן הבית, והכרובים היו סמוכים אליו, בחלל האוויר של החצר הפנימית, מחוץ לבית. רק בשלב זה נע הכבוד בתנועה אופקית, יצא מעל מפתן הבית לכיוון מזרח, ונעמד על הכרובים: רצא כבוד ה' מעל מפתן הבית ויעמיד על הכרובים(י 18) לאחר שעלה הכבוד למרכבתו, התרוממה המרכבה כולה עוד כלפי מעלה בתנועה אנכית, ורק לאחר מכן נעה אופקית לכיוון מזרח: :16 נוסף על כן היו שהציעו שפסוקים 4-3 בפרק י משובשים ולא ברורים ועל כן ניתן להשמיטם (ראה למשל או שמדובר בתוספות עריכתיות ,(W. Eichrodt, Ezekiel [OTL], trans. C. Quin, London 1970, pp. 109-120 G. R. Berry, 'The Glory of Yahweh and the Temple', jbl, 56 :מאוחרות שמקורן בחלק אחר של הספר(ראה 1937]. ברי סבר שתיאור המרכבה שייך במקורו לתיאור שיבת הכבוד בפרק מג והושאל לפרקים], pp. 115-117 .(שבתחילת הספר בשלב מאוחר יותר של עריכתו</page><page sequence="7">7] תפיסת הקדושה והטומאה של יחזקאל כמפתח להבנת פרקי הסתלקות כבוד ה' מן המקדש 323 דשאו הכרובים את כנפיהם דרומו מן הארץ לעיני בצאתם והאופנים ל^מתם ויעמיד פתח שער בית ה' הקדמוני וכבוד אלהי ישראל עליהם מלמעלה(י 19) לאחר הדאייה הקצרה באוויר שמעל החצר הפנימית והחצר החיצונית, נחתו(;ויעמד') המרכבה והכבוד שעליה על הקרקע ב'פתח שער בית ה' הקדמוני'. רש"י, שסבר שמסעו הראשון של הכבוד הסתיים בפתחו של הדביר דווקא, פירש שיפתח שער בית ה' הקדמוני' הוא פתח ההיכל. לעומתו הן צימרלי והן כשר טענו בצדק שתחנתו השלישית של הכבוד הייתה בפתח המזרחי של חצר המקדש החיצונה דווקא.17 חיזוק לדעתם ניתן למצוא בשני טעמים: ראשית, ממקום עמדו הראשוני בפתחה הצפוני של החצר הפנימית, לא יכול היה יחזקאל לראות את נחיתת הכבוד בפתח שער בית ה' הקדמוני, ועל כן נזקק לרוח שתישא אותו לשם, כדי שיוכל להמשיך וללוות את מסעו של הכבוד (יא 1).18 מכאן שתחנתו השלישית של הכבוד הייתה מחוץ לחצר הפנימית, בנקודה שמי שעמד בפתח הצפוני של אותה החצר לא יכול היה לראותה. אילו אכן כדעת רש"י היה הכבוד נוחת בפתח ההיכל, יכול היה יחזקאל להביט עליו ממקום עמדו בפתח הצפוני של החצר הפנימית ולא היה צריך לשנות את מקומו. שנית, בפרק מג 4-1 מתוארת חזרתו של הכבוד אל המקדש ונסגר מעגל שנפתח בתיאור עזיבת הכבוד בפרקנו. בפרק מג נאמר כי הכבוד חזר דרך השער המזרחי של חצר המקדש החיצונה,19 ולפיכן הגיוני שאף בעזבו עבר דרך אותו השער. אם, כדעת רש''י, תחנתו השלישית של הכבוד הייתה בפתח ההיכל, ומשם המריא היישר אל ההר אשר מקדם לעיר(מבלי לעבור דרך שערה המזרחי של החצר החיצונית), נוצרת אי התאמה בין תיאור עזיבת הכבוד את המקדש ובין תיאור חזרתו אליו. ממקום נחיתתו בפתח המזרחי של החצר החיצונית המריא הכבוד שוב אל תחנתו האחרונה: וישאו הכרובים את כנפיהם והאופנים לעמתם וכבוד אלהי ישראל עליהם מלמעלה רעל כבוד ה' מעל תוך העיר ויעמיד על ההר אשר מקדם לעיר(יא 23-22) אף בנקודה זו, בדומה לתיאור ההתרוממות בפרק י 4, ראשית התרוממו הכרובים הנושאים את הכבוד בתנועה אנכית כלפי מעלה, ורק בהיותם באוויר החלה התנועה האופקית מזרחה, באוויר שמעל העיר ירושלים, עד נחיתתו של הכבוד על ההר שממזרח לעיר.20 צימרלי(לעיל הערה 11), עמי 252; כשר(לעיל הערה 1), עמי 267. הרן(לעיל הערה 12), ג, עמי 365-364, הערה 114. אף הרן סבר שישער בית ה' הקדמוני' המחכר בפרק יא 1 הוא השער המזרחי של החצר החיצונה, אלא שלדעתו יפתח שער בית ה' הקדמוני' המוזכר בפרק י 19 הוא השער המזרחי של החצר הפנימית דווקא. דבר שאפשר ללמוד לדעתי הן מן העובדה שמספר פסוקים לפני כן סייר יחזקאל בתחום החצר החיצונה: יןכלה את מדות הבית הפנימי והוציאני דרך השער אשר פניו דרך הקדים ומךדו סביב סביבי(מב 15), והן מן העובדה שלאחר שראה יחזקאל את מראה כבוד ה' הנכנס דרך שערה המזרחי של החצר החיצונה, נשאה אותו הרוח בחזרה אל החצר הפנימית על מנת שיוכל להוסיף וללוות את מסעו של הכבוד: 'וכבוד ה' בא אל הבית דרך שער אשר פניו דרך הקדים ומשאני רוח ותבאני אל החצר הפנימי והנה מלא כבוד ה' הביתי(מג 5-4). לדיון בתחנותיו השונות (והמרובות) של הכבוד במדרשי חדל השונים, שהסתמכו גם על פסוקים מחוץ לספר</page><page sequence="8">324 אריאל קופילוביץ 8] מהלך הסתלקות הכבוד מן המקדש היה אם כן כדלקמן: בתחילה נמצא הכבוד במקומו הקבוע על הכרובים הנייחים שבדביר('הכרוב אשר היה עליו' [ט 3». ממקום זה יצא הכבוד מזרחה בתנועה קרקעית דרך הקודש, לא על כרוב או מרכבה, ונעצר ב'מפתן הבית'(ט 3). זהו קו הגבול שבין הקודש ובין החצר הפנימית, מקום שאפשר היה לראותו במישרין מן המקום שבו עמד יחזקאל בפתחה הצפוני של החצר הפנימית. בנקודה זו התרומם הכבוד באוויר ונשאר לרחף באוויר מעל אותו המפתן כך שבאופן יחסי הוא היה מצוי מעל הכרובים הניידים שהיו מימין לבית(יךךם כבוד ה' מעל הכרוב על מפתן הבית' [י 4]). רק לאחר התרוממות הכרובים('!ירכזו הכרובים' [י 15]), שעד אותו הרגע היו על הקרקע מימין למפתן הבית, נע הכבוד באוויר, בתנועה אופקית, לכיוון מזרח, עלה על המרכבה הנישאת על ידי הכרובים('ויעמיד על הכרובים' [י 18]), וטס מעל החצר הפנימית והחיצונית, עד שנחת על הקרקע, בשער המזרחי של החצר החיצונית('פתח שער בית ה' הקדמוני' [י 19]). יחזקאל, שעד אותו רגע עמד בפתחה הצפוני של החצר הפנימית, לא יכול היה לראות משם את השער המזרחי של החצר החיצונית, וכדי שיוכל להמשיך לראות את התקדמות הכבוד, צריכה הייתה הרוח לשאתו לשם (יא 1). בסופו של דבר התרוממו הכרובים והכבוד שעליהם באוויר שנית ונעו באוויר בתנועה אופקית נוספת מעל העיר ירושלים('מעל תוך העיר' [יא 23]) עד נחיתתו של הכבוד יעל ההר אשר מקדם לעיר'(שם). מהלך זה של הכבוד מתמיה: על פי תיאורו של יחזקאל, מגמתו של הכבוד הייתה לצאת מתחומי המקדש מזרחה, ולכאורה צפוי היה שינוע בתנועה אופקית אחידה לכיוון מזרח דרך הקודש, החצר הפנימית, החצר החיצונית והעיר, עד הגעתו אל הנקודה המבוקשת על ההר שממזרח לעיר. אלא שתנועה זו נקטעה על ידי שתי התרוממויות שלכאורה נראות חסרות תכלית, שכן הכבוד לא עזב את הארץ לכיוון השמים לאחר כל התרוממות אלא שב ונחת על הקרקע בנקודה אחרת.21 מה הייתה אפוא תכליתן של שתי התרוממויות אלה? כפי שיובהר להלן, אני סבור שתיאור מסע עזיבת הכבוד את המקדש הוא פועל יוצא של תפיסות הקדושה והטומאה של יחזקאל, הזהות בחלקן לאלו המוכרות לנו מן הספרות הכוהנית שבתורה (להלן ס"ב). כידוע אין התאמה מלאה בין החוקה הפולחנית של ספר יחזקאל ובין זו המצויה בס"ב. הד לכך יש בסיפור על חנניה בן חזקיה, שישב בעלייה ודרש את הסתירות בין ספר יחזקאל לתורה, וכך הצילו מגניזה.22 לצד סתירות אלה קיימים קווי דמיון רבים בין שתי החוקות, הן מבחינה לשונית יחזקאל, ראה: ש' הכהן, יעשר מסעות נסעה שכינה', סיני, פח(תשמ"א), עמי קד-קיט. גם לאחר חורבן הבית לא שב הכבוד לשמים אלא המשיך ללוות את הגולים אל הארצות שגלו אליהן ושימש להם שם ■מקדש מעטי(יא 16). ראה: מ' בן־ישר, 'המרכבה בספר יחזקאל ומקדש מעטי, עיוני מקרא ופרשנות, ד(תשנ"ז), עמי 28-9. בבלי, חגיגה, יג ע"א.</page><page sequence="9">9] תפיסת הקדושה והטומאה של יחזקאל כמפתח להבנת פרקי הסתלקות כבוד ה' מן המקדש 325 והן מבחינה תוכנית.23 מצב יוצא דופן זה הוליד את המחלוקת בשאלה מי קדם למי, ואם מי מהם הסתמך על האחר או עיבדו. נציגה המובהק של השיטה המקדימה את ספר יחזקאל לחיבור תורת כוהנים הוא יוליוס ולהאוזן, שסבר שספר הקדושה שימש מעין תחנת מעבר בין תורתו של יחזקאל ובין תורת כוהנים.24 מחקרים מאוחרים יותר, בעיקר של יחזקאל קויפמן, מנחם הרן ואבי הורביץ, הראו בצורה משכנעת כי תורת כוהנים היא המוקדמת דווקא, וכי חוקתו הפולחנית של יחזקאל מאוחרת ממנה.25 אכן נראה כי מבחינת ההשקפה הכללית עקרונותיו של יחזקאל דומים לאלה שבס"ב. בדומה לס"כ דגל יחזקאל בדגם המרובע הכולל שני זוגות של מושגים הפוכים, קודש/חול, טמא/טהור, וראה במעמד הכהונה את האחראי לקיומו.26 כך למשל הוכיח יחזקאל את הכוהנים: 'כיהניה חמסו כשר(לעיל הערה 1), עמי 67-64,62-56. J. Wellhausen, Prolegomena zur Geschichte Israels6, Berlin 1905, pp. 377-378 קויפמן סבר שמשחלפו השנים וחוקי תורת כוהנים הפכו ארכאיים, עדכן יחזקאל את חוקי תורת כוהנים על פי תפיסתו. ראה: י' קויפמן, תולדות האמונה הישראלית, ג, ירושלים תשכ"ד, עמי 573-566. הרן סבר שחוקת המקור הכוהני משקפת את התקופה ההיסטורית שקדמה לחורבן בית המקדש הראשון, ואילו ספר יחזקאל, המאוחר ממנה, משקף את התקופה שלאחר החורבן והוא 'התגלמות מאוחרת וירודה של אותה אסכולה שההצעה המופתית שלה ניתנה בס"כי. ראה: מ' הרן, 'סוגיות מקרא - קובץ החוקים של יחזקאל מ-מח ויחסו לאסכולה הכוהנית', תרביץ, מד(תשל"ה), עמי 47: הנ"ל, 'הערות לחוקתו החזונית של יחזקאל', י' אבישור (עורך), עיונים בספר יחזקאל: דברי חוג העיון בתנ"ן בבית נשיא המדינה, ירושלים 1982, עמי 11-3. מאוחר יותר הוסיף הרן וטען שס"כ לא היה מונח לפני יחזקאל, ושהוא לא ■עיבד' אותו, אלא מדובר בגילויים בלתי תלויים זה בזה של אסכולה אחת. ראה: הנ"ל (לעיל הערה 12), ג, עמי 367 - 375; ,'M. Haran, ,Ezekiel, P, and the Priestly School 211-218 .vt, 58 (2008), pp. הורביץ עמד על תופעות לשוניות מאוחרות המצויות ביחזקאל ובספרות המקראית המאוחרת, אך נעדרות מן הספרות הכוהנית בתורה. ראה: a. Hurvitz, a Linguistic Study of the Relationship 1982 between the Priestly Source and the Book of Ezekiel: A New Approach to an old Problem, Paris; הנ"ל, יעל כמה מונחים מתחום הקדושה והטהרה המשמשים בספר יחזקאל במשקל "מקטל" - בירורים בשאלת היחס שבין ספר כוהנים לספר יחזקאל', י' זקוביץ ואי רופא (עורכים), ספר יצחק אריה זליגמן: מאמרים במקרא ובעולם העתיק, ירושלים תשמ"ג, עמי 256-247. מילגרום הראה בסדרה מקיפה של דוגמאות שיחזקאל הוא ששאל רעיונות ומטבעות לשון מהספרות הכוהנית ולא ההפך. ראה:,(j. Milgrom, Leviticus 23-27 (AB, 3C 2352-2363 .New York 2001, pp . לאור כל זאת אעסוק במאמר זה בספרות הכוהנית שבתורה (ס"כ), הן תו"כ והן ספר הקדושה, כבמכלול אחד שהשפיע השפעה מכרעת על יחזקאל. בדומה לאמור בוי' י 10: 'ולהבדיל בין הקדש ובין החל ובין הטמא ובין הטהור', שני זוגות המושגים יוצרים מערכת ערכים מרובעת המצויה בס"כ וביחזקאל בלבד. כל מושג קשור לבן זוגו ההפכי אולם יש לו יחסי גומלין גם עם הצלע המקבילה לו במבנה הכיאסטי. בצורה זו החול הוא הפכו של הקודש, אולם לקודש יש קשר עמוק עם מקבילו בפסוק, הטהור. הקשר האנכי בין המושגים הוא קשר בינארי - הווי אומר אדם או חפץ יכולים להיות או קדושים או חולין, אך אינם יכולים להיות בעלי שתי התכונות בו זמנית, ובדומה לכך אדם יכול להיות ברגע נתון טמא או טהור אך לא שניהם גם יחד. הקשר האופקי בין המושגים מורכב יותר: הטהרה היא תנאי הכרחי למעבר למדרגה הגבוהה ביותר של הקדושה אולם אינה תנאי מספיק. בדומה לכך עצם הימצאותם של אדם או חפץ במצב חולין אינה מעידה בהכרח על טומאתם. לפי השקפה זו המצב הטבעי, בררת המחדל, של בני אדם וחפצים בעולם הוא מצב של חולין וטהרה, וכדי לצאת ממצב זה יש לבצע פעולה שתעביר את האדם המבצע או את החפץ שעליו בוצעה הפעולה לאחד מן הקטבים האחרים - לקוטב הקדושה, אם בוצעה פעולת הקדשה והפרדה, או לקוטב הטומאה, אם בוצעה פעולת טימוא. ראה: J. Milgrom, Leviticus 1-16 (AB, 3A), New York 1991, pp. 615-617; P. P. Jenson, Graded 43-45 .Holiness: A Key to the Priestly Conception of the World (JSOTSup, 106), Sheffield 1992, pp</page><page sequence="10">326 אריאל קופילוביץ [10 תורתי!יחללו קדשי בין קידש לחל לא הבדילו ובין הטמא לטהור לא הודיעו'(כב 26). לעתיד לבוא ניבא יחזקאל כי הכוהנים ימלאו את תפקידם: 'ואת עמי יורו בין קידש לחל ובין טמא לטהור יודץם'(מד 23). משותפת ליחזקאל ולס''ב גם התפיסה כי האל שוכן בקרב העם באופן פיזי וממשי במשכן/ מקדש שבנו לו בני האדם.27 תפיסה זו באה לידי ביטוי בתוכחת האל לעם על טימוא מקום כיסאו ומקום כפות רגליו בכך שיצרו קרבה רבה מדי בין ביתו, מפו ומזוזתו ובין בית המלך, כך שקיר בלבד מפריד בין בית לבית(מג 9-7), ובתיאור הכבוד המצוי בתוך הדביר שבמקדש(ט 3). עם זאת ההסכמה בעקרונות אינה מוחלטת, ובמאמר זה אנסה לאפיין את תפיסות הקדושה והטומאה המובעות בספר יחזקאל, לבחון באילו מקרים הן דומות לאלו שבס"ב ובאילו מקרים הן נבדלות מהן. אפיון זה יוכל להאיר באור חדש את תיאור הסתלקות כבוד ה' מן המקדש בפרקים ח-יא ולהסביר את ההתרוממויות המיותרות לכאורה של הכבוד במסע זה. א. הקדושה בתפיסת יחזקאל עוד בתקופות קדומות נתפסה הקדושה כישות סובסטנטיווית בעלת יכולת הדבקה. הקדושה יכולה לעבור בשני אופנים: הראשון, באמצעות מגע פיזי בין האובייקט המקודש ובין אדם או חפץ כלשהו - מגע זה, בדומה לזרם חשמלי, גרם לנוגע לספוג לתוכו את הקדושה הגלומה באובייקט הקדוש ולהתקדש בעצמו:28 השני, דרך האוויר, ליתר דיוק באמצעות קרבה מוגזמת, ובמיוחד הסתכלות על אובייקט מקודש אף ללא כל מגע פיזי עמו.29 27 אחת משאיפותיו של ס"ב הייתה ליצור משכן עלי אדמות שיהיה בית דירה קבוע לאל בתוך עמו - יןעשו לי מקדש ושכנתי בתוכם'(שמי כה 8). בית זה אמור היה לספק את כל המתקנים המאפיינים דירה באשר היא - 'מטה ושלחן וכסא ומנורה'(מל"ב ד 10). ואכן, כפי שציין הרן, תכנון המשכן הכוהני נועד לספק לאל את כל מה שבן אנוש חושב לנחוץ: הארון והכרובים הם מקום מושבו, אם תרצה כיסאו והדום רגליו של האל, הנמצאים בחדרו הפרטי, קודש הקודשים, שהכניסה אליו אסורה. בחדר העיקרי של דירת האל ניתן למצוא שולחן המשמש למאכל ומנורה למאור, ורק בחדר זה הותרה תנועתו של משרת האדון, הכוהן. ראה: מ' הרן, 'המערך הפולחני הפנימי ומשמעותו הסמלית', הנ"ל (עורך), ספר היובל ליחזקאל קויפמן: מחקרים במקרא ובתולדות האמונה הישראלית, ירושלים תשכ"א, עמי כ-מב. עם זאת לא נראה כי ס"כ אכן האמין שהאל יושב על הארון, אוכל מן השולחן וקורא לאור המנורה, וכפי שציין הרן, ס"כ שאב את מערכת כלי הפולחן שלו מן המקדשים המסופוטמיים הקדומים, שעבודם אמונה זו הייתה מוחשית. אולם ס"כ נבדל מהם בכך שראה בכל אותם הכלים סמל בלבד לנוכחותו הממשית של האל במשכנו, ושהסביר את הצורך לבנות סמלים מוחשיים כל כך בציווי האלוהי ולא בצורך האלוהי. 28 צורת הדבקה זו יכולה להסביר את מנהגם הקדום של העבריינים להיאחז בקרנות המזבח מתוך תקווה לספוג מקדושתו, להסתפח אל תחום השיפוט של ספרת הקדושה, ובכך להינצל מסמכות השיפוט של המלכות החילונית. ראה למשל את התנהגותם של אדוניה בן חגית(מל"א א, 51-50) ושל יואב בן צרויה(שם ב 31-28) ואת החוק בשמי כא 14 המסייג את יכולת ההדבקה המגוננת של המזבח וקובע כי אינה חלה על רוצחים במזיד. 29 נראה שצורת הדבקה זו יסודה באמונה שראיית האל או שמיעת קולו עלולות להיות קטלניות. היא יכולה להסביר את הציווי הכוחני לכסות את כלי המשכן בשעת מסע המחנה על מנת למנוע אפשרות להביט בהם, ואת האזהרה לקחתים לבל ייכנסו אל הקודש בטרם כילו הכוהנים לכסות את כלי המקדש ■ולא יביאו לראות ?בלע את הקדש ומתו'(במי ד 20). ראה: מ' הרן, 'המשכן: טאבו מודרג של קדושה', י"מ גרינץ ויי ליוור (עורכים), ספר סגל: קובץ מחקרים במקרא, ירושלים תשכ"ה, עמי 41-33.</page><page sequence="11">11] תפיסת הקדושה והטומאה של יחזקאל כמפתח להבנת פרקי הסתלקות כבוד ה' מן המקדש 327 ס"כ הכיר בתכונתה המידבקת של הקדושה וקבע שמרגע שכלי המשכן קודשו באמצעות משיחתם בשמן(שמי מ 9), לא נשארה הקדושה טבועה בהם בלבד אלא הייתה מסוגלת לעבור מהם אל בני אדם או חפצים, תפיסה הבאה לידי ביטוי בפסוק 'כל הנגע בהם יקדש'(שם ל 29).30 עם זאת, כפי שהראה יעקב מילגרום, ס"ב טבע שינוי מהותי ביחס לתפיסה העממית של הקדושה המידבקת, ושלל את האפשרות שבני אדם יוכלו להפוך קדושים באמצעות נגיעה בקודש. ס"ב הותיר על כנה את התפיסה שחפצים הבאים במגע עם הקודש יספגו מקדושתו ויהפכו מקודשים, אן חידש חידוש שבני אדם אינם יכולים להכיל את הקדושה הנדבקת בהם, ולכן מגע שלהם עם הקודש גורם למותם ולא להתקדשותם.'3 נוסף על כך לתפיסת ס"ב הקדושה המידבקת לא שרתה על כלל החפצים המצויים במשכן אלא רק על כלי המשכן שנמשחו בשמן המשחה ועל הקרבנות שבאו עמם במגע, ושספגו מקדושתם. בהקשר זה בולטת העובדה שבגדי הכהונה ויריעות המשכן לא נכללו בטקס המשיחה(שמי ל 30-25), ויש להסיק מכך שס"כ לא ייחס להם קדושה מידבקת ובכוונת מכוון לא כללם בטקס זה. חיזוק לכך ניתן למצוא בעובדה שבעת מסע המשכן לא היו יריעות המשכן מכוסות, ובני גרשון יכלו לבוא עמן במגע באופן בלתי אמצעי וללא כל הכנה מוקדמת מצד הכוהנים(במי ד 25-24). תפיסת הקדושה המידבקת המובעת בספר יחזקאל חמורה וקיצונית בהרבה מזו של ס"כ. דוגמה לכך יש בהוראות הפולחניות הקשורות בבגדי הכוהנים: והיה בבואם אל שערי החצר הפנימית בגדי פשתים ילבשו ולא יעלה עליהם צמר בשרתם בשערי החצר הפנימית וביתה פארי פשתים יהיו על ראשם ומכנסי פשתים יהיו על מתניהם לא יחגרו בחע ובצאתם אל החצר החיצונה אל החצר החיצונה אל העם יפשטו את בגדיהם אשר המה משרתם בם והניחו אותם בלשכת הקדש ולבשו בגדים אחרים ולא יקדשו את העם בבגדיהם(מד 19-17) חוק זה נבדל מס"כ בשניים: ראשית, אף בבגדי הכוהנים יש קדושה מידבקת, וזאת מכיוון שבגדים אלה היו על גופם של הכוהנים בשעה שבאו במגע עם הקודש. לפיכך ברור כי בדומה למעמד כלי הקודש בס"כ, אין להוציא את בגדי הכהונה אל מחוץ לחצר הפנימית. שנית, ובדומה לתפיסה הישראלית הקדומה, הקדושה יכולה להידבק אף בבני אדם ולהפכם קדושים. על מנת למנוע מצב בלתי רצוי זה צוו הכוהנים שלא להוציא את בגדי הכהונה אל תחום החצר החיצונית, מקום שעלול להיווצר בו מגע בינם ובין העם.32 30 נוסחת יכל הנוגע יקדש' חחרת במקומות אחרים, ראה למשל את קדושתם המידבקת של המזבח(שמי, כט 37) ושל הקרבנות(וי' ו 20,11). J. Milgrom, 'Sancta Contagion and Altar/City Asylum5, VTsup, 32 (1980), pp. 278-310 31 32 מילגרום סבר שבהיבט זה שימר יחזקאל מסורת קדומה יותר שעודנה בס"כ. ראה: מילגרום (לעיל הערה 26), עמי 453-448.</page><page sequence="12">328 אריאל קופילוביץ [12 דוגמה נוספת למגמת ההחמרה יש בחוקי הקרבנות של ספר יחזקאל. במהלך הסיור של יחזקאל במקדש (פרקים מ-מח) מדגיש האיש המוביל אותו כי על הכוהנים לבשל את חלקיהם מן הקרבנות אך ורק בתחום החצר הפנימית. הסברו של האיש לציווי זה הוא: 'לבלתי הוציא אל החצר החיצונה לקדש את העם'(מו 20). לאור זאת נראה כי יחזקאל הכיר באפשרות שמגע בין הקרבנות לעם עשוי להביא להקדשתם, וכדי למנוע מצב זה הורה להרחיק את חלקי הקרבנות מהתחום שהעם מותרים בו בכניסה. נמצאנו למדים שלתפיסתו של יחזקאל הקדושה המצויה במקדש, ושמוקדה בדביר, מקום משכנו הממשי של האל, עצמתה עזה מזו המיוחסת לה בס''כ. עצמתה של קדושה זו באה לידי ביטוי בהרחבת תחום החפצים שהיא שורה עליהם ובהרחבת יכולת ההדבקה שלה לבני אדם. בקדושה בעצמה מעין זו יש להיזהר שבעתיים, כדי להימנע מכל פגיעה אפשרית בה ולהימנע מקידוש אנשים שאינם מוסמכים לכך. זהירות זו חייבה להנהיג הרחקות חמורות בהרבה מאלה המצויות בס"כ, והיא הטביעה את חותמה על חוקתו הפולחנית של יחזקאל ועל האופן שבו תיאר את המקדש העתידי בפרקים מ-מח, מקדש השונה בפרטים מהותיים מהמשכן המתואר בס"כ. להלן אסקור כמה משינויים אלה. א. 1 היעדרם של כלי הקודש ממקדש יחזקאל. באופן מפתיע אין בתיאור סיורו של יחזקאל במקדש החזוני כל אזכור לקיומם של כלי הקודש(ארון, שולחן, מנורה), למעט המזבח המצוי בחצר (מג 13), ומזבח עץ נוסף, המצוי בקודש, והמכונה שולחן(מא 22). היעדרם של הכרובים מפתיע במיוחד, מאחר שיחזקאל היה מודע לקיומם במקדש הראשון(ט 3). כידוע יש לנקוט זהירות רבה בלימוד מן השתיקה, והעובדה שכלי הקודש לא הוזכרו בחזון יחזקאל אינה מעידה בהכרח שבמקדש שראה יחזקאל בעיני רוחו לא היו כלים אלה קיימים. עם זאת אופן הרצאת הדברים בפרקים אלה, הירידה לפרטי הפרטים והזכרת מידותיו של כל חפץ שיחזקאל ראה, ואף תכלית הרצאת הפרטים ('כי למען הראותכה הבאתה הנה הגד את כל אשר אתה ריאה לבית ישראל' [מ 4]), מחזקים את המסקנה כי היעדרם של כלי הקודש ממקדש יחזקאל הוא מכוון. יתרה מזו, לו היו כל כלי המקדש נעדרים מחזון יחזקאל, אפשר היה לקבל את הטענה שקיומם היה מובן מאליו עד כדי כך שלא היה צורך להזכירם מפורשות. אולם אזכורו של השולחן משמיט את הקרקע מתחת טענה זו, ומחזק את הרושם כי זה היה הכלי הפולחני היחיד שהיה קיים במקדש החזוני של יחזקאל.33 א.2 היעדרה של הכהונה הגדולה ממקדש יחזקאל. אין בספר יחזקאל ולו אזכור אחד של מעמד הכהונה הגדולה המוכר לנו מס"כ. יחזקאל הזכיר באופן עקבי את הכוהנים(מ 46-45;34 J. Milgrom, 'The Unique Features of Ezekiel's Sanctuary', N. S. Fox, D. A. Glatt-Gilad and M. J. Williams (eds.), Mishneh Todah: Studies in Deuteronomy and its Cultural Environment in Honor of Jeffrey H. Tigay, Winona Lake 2009, p. 303 אין לקבל את הצעת התיקון 'הלויים' בפסוק זה, ואין לראות בו הבחנה מעמדית בין כוהנים בני צדוק לכוהנים אחרים, שכן המילים יהמה בני צדוקי מכוונות הן לכוהנים ■שמרי משמרת הביתי והן לכוהנים •שמרי משמרת המזבח', ראה: J. Milgrom, 'Ezekiel and the Levites', S. Dolansky (ed.), Sacred History, Sacred Literature: Essays on Ancient Israel, the Bible, and Religion in Honor of R. E. Friedman Winona Lake 2008, pp. 2-12</page><page sequence="13">13] תפיסת הקדושה והטומאה של יחזקאל כמפתח להבנת פרקי הסתלקות כבוד ה' מן המקדש 329 מב 14-13; מג 19; מד 31,15) כמי שאחראים לפולחן במקדש העתידי ולא ייחד שום פונקצייה פולחנית למעמד הכהונה הגדולה. כפועל יוצא מכן אף בגדי הכהונה הגדולה(האפוד, החושן וכר) לא החכרו במהלך סיורו של יחזקאל במקדש. גם במקרה זה, אילו לא היה כל אזכור של בגדי כהונה בחוקת יחזקאל, ניתן היה להניח כי קיומם היה מובן מאליו, אולם משהוזכרו בגדי הפשתים של הכוהנים(מד 18-17), והם בלבד, נראה כי היעדרם של בגדי הכהונה הגדולה מכוון ואינו פרי השמטה מקרית.35 א.3 טקס החיטוי השונה במקדש יחזקאל. לשיטת ס"כ יש לקיים טקס חיטוי שנתי לטיהור המשכן מטומאות בני ישראל ומפשעיהם(וי' טז). שיאו של טקס זה בכניסתו של הכוהן הגדול לפני ולפנים אל תוך קודש הקודשים ובהזאת דם שעיר הכיפורים על פני הכפורת. אף יחזקאל החזיק בתפיסה שחטאי עם ישראל יוצרים טומאה הפוגעת במקדש, והמצריכה עריכת טקס חיטוי, אולם בספר יחזקאל תואר טקס חיטוי שונה: 'ולקח הכהן מדם החטאת ונתן אל מזוזת הבית ואל ארבע פנות העזרה למזבח ועל מזחת שער החצר הפנימית וכן תעשה בשבעה בחדש מאיש שגה ומפתי' (מה 20-19). ברור לכול כי בניגוד לטקס החיטוי של ס''כ, טקס החיטוי של יחזקאל כולו חיצוני הוא נעשה בחצר הפנימית בלבד ולא בקודש או בדביר, ואף על פי כן הוא נועד לכפר על המקדש כולו('הבית').36 א.4 מבנה המקדש השונה בספר יחזקאל. לפי ס''כ היו במשכן שלושה מתחמים: קודש הקודשים - מקום משכנו הממשי של האל בינות לכרובים אשר על הכפורת, הקודש - מקומם של כלי הקודש(המנורה, השולחן ומזבח הקטורת), והחצר - מקום מזבח הנחושת, שעליו הוקרבו הקרבנות. לעומת זאת בספר יחזקאל יש נוסף על הדביר והקודש שתי חצרות, חצר פנימית וחצר חיצונית. יודגש כי מבנה מעין זה שיש בו שתי חצרות איננו חידוש גמור של יחזקאל, שכן אף במקדש שלמה היו שתי חצרות (מל"א ו 36). עם זאת, וכפי שיובהר להלן, החצרות המתוארות במקדש יחזקאל נבדלו זו מזו מבחינה תפקודית, בעוד שבתיאור מקדש שלמה לא נאמר דבר על ייחודה של כל אחת מן החצרות. א.5 הרחקה מודרגת של המעמדות מן המקדש בספר יחזקאל. לפי ם"כ הכוהנים היו מותרים בכניסה אל הקודש, והכוהן הגדול היה מצווה אף בכניסה אל קודש הקודשים (וי' טז), ואילו הלויים ועם ישראל היו מותרים בכניסה אל חצר המשכן בלבד. בטקס הקרבת הקרבן, שהיה מתקיים בחצר, נשחטה בהמת הקרבן על ידי הישראלי שהביא את הקרבן(לעומת מליקת לדעת קויפמן בגדי הכהונה הגדולה היו קשורים במשפט האורים ובהטלת גורלות לפני האל. בתקופת יחזקאל פסק מנהג הטלת הגורלות לפני האל(אכן בניגוד לס"ב, שחילק את האח לפי גורל 1במ' לד 113, חלוקת האח על פי יה' מה נעשתה בנבואה); 'הנבואה באה איפוא במקום הגורל', ולא היה עוד צורך בבגדי הכהונה הגדולה. ראה: קויפמן (לעיל הערה 25), ג, עמי 509. הצעה זו מסבירה את היעדרם של האפוד, החושן, האורים והתומים, אולם אין בה הסבר מניח את הדעת להיעדרם של הציץ, המצנפת והמעיל שלכאורה אינם קשורים בהטלת גורלות לפני האל. הציווי על חיטוי המקדש ביה' מה 20-18 בא בתוך סדרת ציוויים: התקנת מאזני צדק (שם 12-9), תרומת העם והנשיא(שם 17-13), פסח וחג המצות(שם 25-21). המשותף לכל הציוויים האלה הוא קביעותם ומחזוריותם. לאור זאת נראה שבדומה לפסח, טקס החיטוי בפרק זה היה טקס שנתי קבוע ולא אירוע חד־פעמי.</page><page sequence="14">330 אריאל קופילוביץ [14 ראש קרבן עוף שנעשתה בידי הכוהן), ואילו זריקת הדם והעלאת חלקי הקרבן על המזבח הייתה נעשית על ידי הכוהנים(וי' א-ג). אצל יחזקאל חל בעניין זה שינוי מהותי, ולמעשה הוא יצר הרחקה מודרגת של כל מעמד ביחס למקום המותר לו לפי ס"כ. הכוהנים לא הותרו בכניסה אל קודש הקודשים וייתכן שאף לא הותרה להם כניסה לקודש,57 ולמעשה מקום עבודתם (העיקרי) היה בחצר הפנימית בלבד. ללויים הותרה שהייה בחצר הפנימית, אולם הם לא היו רשאים להתקרב אל המזבח שהיה במרכזה. ישראל לא היו רשאים להיכנס אל החצר הפנימית, ולפי ספר יחזקאל נועדה עבורם החצר החיצונית. אף שחיטת הקרבנות הופקעה מידיו של הישראלי הפשוט, והועברה ללויים (מד 11). מעמד המודחקים האחרון הוא בני הנכר, שלפי תפיסת יחזקאל לא הותרו בכניסה אל מתחם המקדש(מד 9-6) וכניסתם למקדש מביאה לחילולו.38 הקדושה המוגברת שייחס יחזקאל לאל, ותפיסתו את המקדש כמקום שכינתו הממשי, הטביעו את חותמן על האופן שבו תיאר יחזקאל את המקדש העתידי ואת הפולחן שיקוים בו, ויש בהן כדי להסביר את ההבדלים בחוקות שהוזכרו לעיל.39 נוכחותו הקבועה של האל במקדש, ובייחוד בדביר, והקדושה המוגברת המיוחסת לה, אינה מאפשרת לאיש להיכנס אליו, אפילו לא לכוהנים. מסיבה זו אין במקדשו של יחזקאל כלי קודש שמתקיים בהם פולחן, שכן משנאסרה הכניסה הפולחנית אל הקודש ובוודאי אל קודש הקודשים, לא היה כל צורך בכלי קודש שיעמדו שם מיותמים. מסיבה זו גם מעמד הכהונה הגדולה אינו קיים בחוקת יחזקאל. ייחודו של הכוהן הגדול ביחס לאחיו הכוהנים היה בביצוע המלאכות הפולחניות שהתקיימו בדביר ובקודש. משאין כלי קודש במקדש, אין צורך בכוהן גדול שישרת בקודש הריק. בדומה לכך לא הייתה כל הצדקה להמשך קיומם של בגדי הכהונה הגדולה. מעצם טבעם והדרם שימשו בגדי הכהונה הגדולה לעבודת הקודש פנימה ולא למלאכת הקרבת הקרבנות בחצר - שם לבשו הכוהנים בגדים פשוטים. משהפריד יחזקאל בין מקום האל במקדש ובין העבודה המקוימת בו, וקבע בחוקתו כי במקדש שלעתיד לבוא לא תהיה כדעתו של ר• כשר, 'אנתרופורמיזם, קדושה ופולחן: מבט חדש על יחזקאל מ-מח', בית מקרא, מ (תשנ''ה), עמי 365; ובמספר תוספות: R. Kasher, 'Anthropomorphism, Holiness and Cult: A New Look at Ezekiel 192-208 .zaw, 110 (1998), pp ,'40-48. כלי הקודש היחיד שהיה בחלק הפנימי של מקדש יחזקאל הוא מזבח־ שולחן המוזכר בפרק מא 22. מלשון הפסוקים לא ברור למה שימש אותו מזבח־שולחן, ואף בהמשך חוקתו הפולחנית לא הועיד לו יחזקאל שום שימוש. נראה בעיני כי אכן השולחן נועד לעמוד מבלי שייעשה בו דבר. עמידתו של שולחן מיותם וללא שימוש בקודש נועדה לשמש תזכורת שתמחיש את חוסר הצורך בכלים שכמותו בפולחן שלעתיד לבוא. חיזוקים נוספים לדעתו של כשר ניתן למצוא בכך שטקס החיטוי במקדש יחזקאל היה חיצוני ולא כלל הזאה על השולחן שהיה בקודש, וכן בכך שאפילו המרכבה המתוארת בפרק י 3, שבאה לאסוף את האל, לא נכנסה אל הקודש פנימה אלא המתינה בחצר הפנימית ■מימין לבית בבאו האישי. לעומת זאת לדעת מילגרום השולחן שימש ללחם הפנים, וקיומו בקודש והמדרגות המובילות אליו מוכיחים כי התקיימה בו פעילות פולחנית כלשהי. ראה: מילגרום (לעיל הערה 33), עמי 303, הערה 15. יחי ז 22-21. וראה: ט' גנזל, ■תפישת הקדושה של ספר יחזקאל', עבודת דוקטור, אוניברסיטת בר־אילן, תשס"ד, עמי 108,102. כשר(לעיל הערה 37). אינני מתיימר לטעון שתפיסת הקדושה המוגברת של יחזקאל יכולה להסביר את כל ההבדלים שבין החוקות, ונראית בעיני דעת הרן שבהיבטים מסוימים, כגון ההבדלים בשיעורי המוספים השונים, ההבדלים בין יחזקאל לס"כ אינם משקפים תפיסות שונות. ראה: הרן(לעיל הערה 12), ג, עמי 374.</page><page sequence="15">15] תפיסת הקדושה והטומאה של יחזקאל כמפתח להבנת פרקי הסתלקות כבוד ה' מן המקדש 331 עוד כניסה אל הקודש, ממילא לא היה צורך בהגדרת מערכת בגדים מהודרת וייחודית שתשמש בכניסה זו. מאותה הסיבה טקס הכיפור השנתי כולו חיצוני שכן הכניסה אל הדביר פנימה אסורה, וממילא הקודש במקדש יחזקאל, למעט השולחן, ריק מכלים, כך שלא ניתן להזות את דם החטאת על כלי כלשהו כחלק מטקס הכיפור. תפיסתו של יחזקאל חייבה גם ליצור מקדש השונה במבנהו מן המשכן של ס"כ, שיש בו חצר נוספת, חיצונית, שאליה ניתן היה להרחיק את כלל ישראל על מנת למנוע כל מגע בינם ובין הקרבת הקרבנות המתקיימת בחצר הפנימית.40 ב. הטומאה בתפיסת יחזקאל כמו הקדושה גם הטומאה היא לפי ס"כ ישות ממשית המובחנת מן הגורם שיצר אותה - גופה, נבלה וכר יוצרות טומאה אך אינן הטומאה עצמה. הטומאה מידבקת, והדבר בא לידי ביטוי בנוסחה 'כל הנוגע יטמא'.41 הטומאה יכולה להדביק באותם שני אופנים שהקדושה מידבקת: באמצעות מגע פיזי עם אובייקט טמא, או דרך האוויר, באמצעות תנועה של הטומאה בחלל ופגיעתה בקודש.42 ס''ב אף מספק הדגמה מאלפת המסבירה את אופן התפשטותה של טומאת המת בחלל: זאת התורה אדם כי ימות באהל כל הבא אל האהל וכל אשר באהל יטמא שבעת ימים וכל כלי פתוח אשר אין צמיד פתיל עליו טמא הוא(במי יט 15-14) מילגרום סבר אף הוא שהוצאת כלי הקודש מהפולחן שלעתיד לבוא היא שהובילה ליתר השינויים במקדש יחזקאל, אלא שבניגוד לכשר, שהצביע על יסודות אנתרופומורפיים בנבואת יחזקאל, וטען שהתפיסה שהאל הממשי שוכן במקדש באופן ממשי היא שהובילה להרחקות השונות בחוקת יחזקאל, סבר מילגרום שחוקת יחזקאל משקפת דווקא מגמה אנטי־אנתרופומורפית, שראתה במקדש ■בית ה", ושגרסה שעל מנת שמקדש זה יהיה 'בית ה" במלוא מובן המילה, יש להוציא משם את בני האדם ואת הכלים שהם משרתים בהם. ראה: מילגרום (לעיל הערה 33), עמי 305-302; כשר, במאמרו בעברית(לעיל הערה 37), עמי 362-359. לעומתם הרן תלה את ההבדלים בין חוקת ס"כ לחוקת יחזקאל בכן שחוקת יחזקאל היא אוטופיה שמבוססת על תקופה מאוחרת יותר - המקדש שלאחר גלות יהויכין. ראה: הרן(לעיל הערה 12), ג, עמי 373-372. ראה למשל את יכולת ההדבקה של הנבלה (ויי יא 24) והזבה(שם טו 19). המקור לטומאה איננו בדברים הקשורים במוות או בהפרשות גופניות בלבד, אלא למעשה כל פגיעה בסדרי העולם המקודשים יכולה ליצור טומאה. גם חטא, המפר את הרצון האלוהי, הוא מקור ליצירת טומאות הנמשכות אל הקודש. ככל שהחטא חמור יותר וככל שהחוטא חשוב יותר, כך הטומאה שחטאו יוצר חזקה יותר ומצליחה לחדור למתחמים פנימיים יותר של הקודש. על כך שמקורה של המילה חטאת אינו יחטא' אלא חיטוי וטיהור, ושתפקידה חיטוי הקודש מן הטומאה שנדבקה בו, ראה: י' מילגרום, 'תפקיד קרבן החטאתי, תרביץ, מ (תשל"א), עמי 8-1: 3. Milgrom, 'Sin-Offering or Purification-Offering?', VT, 21 (1971), pp. 237-239; idem, 'Two Kinds שורץ הסכים שהחטאים היו תופעה שפגעה בקודש, אלא שלדעתו .of Hatta't', ibid., 26 (1976), pp. 333-337 .החטאים עצמם לא יצרו טומאה, אלא היו תופעה ממשית נפרדת, שהתנהגה כמו טומאה, ושהצטברה אף היא בקודש חטאים קלים, בדומה לטומאות, כופרו והועלמו מן הקודש באמצעות דם החטאת, אולם פשעים שחדרו לדביר, דם החטאת שימש להסרתם מן הקודש בלבד, ועל מנת לסלקם באופן סופי היה צורך להטעינם על גבי השעיר שיישא B. J. Schwartz, 'The Bearing of Sin in the Priestly Literature', D. P. Wright,:אותם אל מחוץ למחנה. ראה D. N. Freedman and A. Hurvitz (eds.), Pomegranates and Golden Bells: Studies in Biblical, Jewish, .and Near Eastern Ritual, Law and Literature in Honor of Jacob Milgrom, Winona Lake 1995, pp. 3-21 לדעה שונה ראה: ב"א לוין, יבין טומאת המת אבחי מתים: קיטוב וניגוד באמונה הישראלית', בצרון, י(תש"ן-תשנ"א), עמי 89-80.</page><page sequence="16">332 אריאל קופילוביץ [16 החוק מכוון לסיטואציה שבה גופת הנפטר נמצאת בתוך אוהל. לפי התפיסה הכוהנית התפשטותה של הטומאה במרחב דומה בעיקרה להתפשטות גז בחלל. מקור הטומאה הוא גופת הנפטר, והטומאה הנובעת ממנו מתפשטת, ממלאת את כל חלל האוהל, ומטמאת את כל החפצים הנמצאים בו ואת כל מי שנכנס אליו. אולם החוק הכוהני מדגיש כי הטומאה יכולה להתפשט אך ורק עד גבול חלל האוהל ואיננה יכולה לצאת ולטמא את הנמצאים מחוצה לו; הם נמצאים בחלל נפרד, מחוץ להישג ידה של הטומאה. בתוך חלל האוהל עצמו הטומאה אינה יכולה לחדור אל תוך כלים האטומים בצמיד פתיל, מכיוון שאף הם מהווים חלל בפני עצמם. יחזקאל, כמו ס"כ, הכיר בכך שמוות,43 נידה,44 ניאוף,45 ועבודת המולך46 יוצרים מוקדי טומאה העלולה להדביק את הבאים עמם במגע. הוא אף גרס, כמו ס"כ, שביצוע חטאים ותועבות יוצר מוקד טומאה.47 עם זאת יש מספר הבדלים בין 0"כ לספר יחזקאל בכל הקשור לתפיסת עצמת הטומאה, העצמים שעליהם היא חלה וההתנהגות המתחייבת לאחר מפגש עמה. ב. 1 טומאת צואת האדם. בפרק ד מסופר כי יחזקאל הצטווה לעשות מספר מעשים סמליים. בפסוקים 13-9 נאמר כי הצטווה להכין לחם על מנת שישמש לו למאכל בימי המצור: ואתה קח לך חטין ושערים ופול ועדשים ודיחן ובסמים ונתתה אותם בכלי אחד ועשית אותם לך ללחם מספר הימים אשר אתה שוכב על צדך שלש מאות ותשעים יום תאכלנו ומאכלך אשר תאכלנו במשקול עשרים שקל ליום מעת עד עת תאכלנו ומים במשורה תשתה ששית ההין מעת עד עת תשתה ו?$גת שערים תאכלנה והיא בגללי צאת האדם ת?$גנה לעיניהם ויאמר ה' ככה יאכלו בני ישראל את לחמם טמא בגוים אשר אדיחם שם. למשמע האופן שבו הצטווה לאפות את הלחם, הווי אומר להשתמש בצואת אדם כחומר בעירה, הזדעק יחזקאל: ואמר אהה ה' אלהים הנה נפשי לא מטמאה ונבלה וטרפה לא אכלתי מנעורי ועד עתה ולא בא בפי בשר פגול(שם 14) ותשובתו של ה': !יאמר אלי ראה נתתי לך את צפועי [קרי: צפיעי] הבקר תחת גללי האדם ועשית את לחמך עליהם(שם 15) ראה: במי יט 16-11, לעומת: יחי מד 25. ראה: וי' טו 24-19, לעומת: יחי כב 10: לו 17. ראה: ויי יח 24,20, לעומת: יחי יח 15,11,6: כב 11; לג 26. ראה: ויי כ 3, לעומת: יחי כ 31; כג 38. ראה: וי' טז 16, לעומת: יחי ה 11; יד 17; כ 31,18,7; כב 3, 4; לו 18,17; לז 23. גם לדעת גנזל יחזקאל תפס את טומאת המקדש - שלא כמו את חילולו - בקטגוריות זהות לאלה הקיימות בס"כ. עם זאת היא חלקה על מילגרום וסברה שהניסיון להחיל על ספר יחזקאל את החלוקה בין טומאה פיזית המועברת במגע ובין טומאה מוסרית הפוגעת בקודש גם ממרחק, אינו עולה יפה. לדעתה לא ניתן להוכיח מן הפסוקים שאף יחזקאל החזיק בתפיסה שחטאים שלא בוצעו בתחומי המקדש הצליחו לטמא אותו מרחוק. ראה: גנזל(לעיל הערה 38), עמי 118-108.</page><page sequence="17">ך 1 ] תפיסת הקדושה והטומאה של יחזקאל כמפתח להבנת פרקי הסתלקות כבוד ה' מן המקדש 333 טומאת הלחם שיחזקאל הצטווה לאכול מסמלת את טומאת לחמם של ישראל בגויים, והנחת המוצא של דו־שיח זה היא שיש בצואת האדם טומאה ועל כן אסור לכוהן לבוא עמה במגע. טומאת הצואה חזקה עד כדי כך שאף אם הצואה איננה באה במגע ישיר עם דברי מאכל אלא משמשת חומר בעירה להכנתם, הם סופגים את הטומאה הגלומה בה ומטמאים את האדם שיאכל מהם. על מנת למנוע מיחזקאל לאכול לחם טמא, ניאות ה' להחליף את חומר הבעירה לצפיעי הבקר, שלשיטת ספר יחזקאל אין בהם טומאה וניתן להשתמש בהם כחומר בעירה לצורכי בישול. תפיסה מעין זו איננה מצויה בס"ב. ס"כ ייחס טומאה להפרשות גופניות אחרות, כגק דם, נידה חרע. למעשה משטר הטומאה של ס"ב ייחס טומאה לכל הפרשה גופנית שיש בה דליפה של כוח החיות.48 בחירתו שלא לכלול ברשימת ההפרשות הטמאות שתן וצואה מעידה שלא ייחס להם טומאה.49 נראה כי בהיבט זה משקף יחזקאל תפיסה מחמירה ומרחיבה יותר, שהחילה את משטר הטומאה גם על צואת האדם.50 ב.2 חוק היטהרות הכוהנים מטומאת מת. בחוקתו החזונית קבע יחזקאל את הנוהל הנדרש במקרה שאחד הכוהנים נטמא בטומאת מת: ואל מת אדם לא יבוא לטמאה כי אם לאב ולאם ולבן ולבת לאח ולאחות אשר לא היתה לאיש יטמאו ואחרי טהרתו שבעת ימים יספרו לו וביום באו אל הקדש אל החצר הפנימית לשרת בקדש יקריב חטאתו נאם אדני אלהים(מד 27-25) פתיחתו של חוק זה דומה לחוק בס"ב(וי' כא 3-1), ונראה כי יחזקאל הכיר טקס טהרה רגיל מטומאת מת('טהרתו'), שייתכן כי היה דומה לתהליך המפורט כבמי יט. אולם יחזקאל הוסיף על טקס זה טקס טהרה המחייב את הכוהנים שנטמאו בטומאת מת, ולפיו 'אחרי טהרתר, הווי אומר אחרי ביצוע הטקס הרגיל, על הכוהן שנטמא לספור שבעה ימים נוספים ובסופם עליו להקריב חטאת. רק עם הקרבת החטאת רשאי הכוהן לחזור לעבודתו במקדש. בכן הבחין יחזקאל בין טומאת מת של כוהן לטומאת מת של ישראלי ושייך את טומאת הכוהן לקבוצת הטומאות החמורות, המצריכות גם קרבן חטאת. החמרה זו ביחס לכוהנים אינה מצויה בס"כ.51 חוק זה משקף את תפיסתו המחמירה של יחזקאל J. Milgrom, 'The Priestly Impurity System5, Ninth World Congress of Jewish Studies: Proceedings, Division A, Jerusalem 1985, pp. 121-125 וראה מעד את גישתו של ס''ד שצואה היא 'דבר רע' ויערות דבר'(דב' כג 15-10). אבל ראה: B. J. Schwartz, 'A Priest Out of Place: Reconsidering EzekiePs Role in the History of the ,(31 ,Israelite Priesthood', S. L. Cook and C. L. Patton (eds.), Ezekiel's Hierarchical World (SBLSS 61-71 .Atlanta 2004, pp. לדעת שורץ חורבן בית המקדש סימן גם את סיום תפקידו של מעמד הכהונה, שלא הוסיף להתקיים בגולה, ויחזקאל, שהיה ממוצא כוהני, לא מילא בגולה אף לא אחד מתפקידי הכהונה, כגון ביצוע פעולות פולחניות או הוראת תורה. לדעת שורץ גם מערכת כללי הטומאה והטהרה הייתה חסרת משמעות בגולה, במנותק מהמקדש שחרב, והוא ראה ביח' ד 17-9 ביטוי לתחושת הגועל שחש יחזקאל ולא לדין טומאה שונה. על מגמתו המחמירה של יחזקאל ביחס ל0"כ עמד כבר ר' אליעזר מבלגנצי בפירושו על אתר: 'ומעלה היא לקדושת העתיד כשאר מעלות שראית למעלה בחיטוי המזבח ותראה עדיין למטה. לפי שטימאוהו לשעבר בתועבותיהם [...]</page><page sequence="18">334 אריאל קופילוביץ [18 בכל הקשור לטומאה, עצמתה ויכולת ההדבקה שלה. בדומה לתפיסתו את הטומאה שבצואת אדם, ראה יחזקאל עצמה מיוחדת בטומאת המת.52 כאשר טומאה זו פוגעת באדם הפשוט מישראל, מוכן היה יחזקאל להסתפק בטקס הטהרה הרגיל. אולם כאשר טומאה זו פוגעת בכוהנים האמורים להיכנס אל מקדש הי, שכאמור יש בו קדושה רבת עצמה, לא היה יחזקאל מוכן להסתפק בטקס הטהרה הפשוט וחייב את הכוהנים שנטמאו להמתין פרק זמן נוסף, שבו תאבד הטומאה מכוחה, ולהקריב קרבן חטאת, שיכפר על הפגיעה שפגעה טומאתם בקודש. ספר יחזקאל משקף אפוא תפיסה מחמירה גם בכל הקשור לעצמת הטומאה, העצמים שבהם היא גלומה וההתנהגות המתחייבת במקרים של היטמאות. עצמה יתרה זו שייחס יחזקאל לטומאה, תואמת את העצמה היתרה שייחם לקדושה. אם נבוא לשרטט את הדגם המרובע(קודש/חול, טמא/ טהור) לפי תפיסתו של יחזקאל, הרי קוטבי הקיצון שלו, הקדושה והטומאה, עצמתם רבה מזו המיוחסת להם בס"כ. ג. היחס בין הקדושה לטומאה בספר יחזקאל שאיפת ס"כ ליצור משכן קבע לאל בקרב העם פתחה פתח לסכנה מוחשית ומתמדת. המפגש בין הטומאה לקדושה לא היה מן הנמנעות. שתי התופעות נתפסו כתופעות דינמיות: הטומאה מקורה בעולם, האדם מקרין אותה, והיא נמשכת אל הקודש; הקדושה מקורה באל, הוא המקרין אותה, והיא נמשכת אל מה שמחוץ לקודש.53 די בביצוע חטא כדי ליצור טומאה, וזו נמשכת אל הקודש ופוגעת בו. הייתה זו סכנה חיה וממשית בעיני מחברי ס"כ, שכן על פי תפיסתם הן הקדושה והן הטומאה הן ישויות סובסטנטיוויות התופסות מקום במרחב. לפיכך הטומאה בהכרח דוחקת את רגליה של הקדושה ותופסת את מקומה, ומחייבת את האל הקדוש שאינו יכול להוסיף ולשכון במקום טמא לעזוב את מקדשו.54 רבים מחוקי ס"כ נועדו לפתור בעיה זו, וניתן לחלק את האמצעים הנקוטים בהם לשתי קבוצות: אמצעים מניעתיים ואמצעים כפרתיים. האמצעים המניעתיים נועדו למנוע מראש את פגיעת בא להחמיר בקרבנות ובטהרות ולהגדיל גבול הקדש והמקדש להבדילם ממנו, ובכך הוא עסוק עד סוף הספר• (פירוש על יחזקאל ותרי עשר לרבי אליעזר מבלגנצי, מהדורת ש"א פוזננסקי, ורשה תרע"ג, עמי 105). אולם מילגרום עמד על ההיגיון שבחוק של יחזקאל, שכן אם נזיר (ישראלי), שקדושתו זמנית, צריך להביא חטאת אם נטמא למת, כוהן, שקדושתו נצחית, על אחת כמה וכמה. לאור זאת הגדיר מילגרום את חוק הטהרה מטומאת מת בס"ב כמשני ביחס לחוק של יחזקאל. ראה: מילגרום(לעיל הערה 48), עמי 126,124. 52 מילגרום טען שיחזקאל שימר תפיסה קדומה באשר לכוחה הגדול של טומאת מת, ואילו במי יט משקף את המגמה הכוהנית להפחית את כוחה המקורי של טומאת המת ולנקות אותה מסממניה האליליים. ראה: י' מילגרום, ■הפרדוקס של הפרה האדומה', בית מקרא, בז(תשמ"ב), עמי 162. 53 אני מודה לדייר ב"י שורץ, שהעמיד אותי על הבחנה זו. ראה גם: א' רגב, ■קדושה דינמית או קדושה סטטית? לאפיון הקדושה ברבדים הכוחניים ובספר דברים', שנתון למקרא ולחקר המזרח הקדום, יד(תשס"ד), עמי 74-51. J. Milgrom, 'The Priestly Laws of Sancta Contamination', M. Fishbane and E. Tov (eds.), Sha'arei 54 Talmon: Studies in the Bible, Qumran and the Ancient Near East Presented to Shemaryahu Talmon, Winona Lake 1992, pp. 137-146</page><page sequence="19">19] תפיסת הקדושה והטומאה של יחזקאל כמפתח להבנת פרקי הסתלקות כבוד ה' מן המקדש 335 הטומאה בקודש, ועם אמצעים אלה נמנים שילוח הטמאים אל מחוץ למחנה55 והצבת שמירה מתמדת סביב גבולות המשכן כדי לא לאפשר את כניסתם של גורמים לא רצויים העלולים לטמא או לחלל את הקודש.56 האמצעים הכפרתיים, כדוגמת החטאת, נועדו לרפא את פגיעתה של הטומאה בקודש. אמצעים אלה מניחים שהפגיעה בקודש כבר התרחשה,ושהאל מוכן לסבול פגיעה זו באופן זמני בתנאי שיקוים טקס חיטוי שיוציא את הטומאה מן הקודש.57 קיומם של אמצעים כפרתיים מעיד כי הפגיעה בקודש אפשרית, ולתפיסת ס"ב האל מוכן לסבול פגיעה כזאת במשכנו הקדוש. אולם מוכנות זו של האל איננה בלתי מוגבלת, והיא מותנית בכך שפגיעת הטומאה בקודש לא תהיה חמורה מדי, ושתרופא מהר ככל האפשר על ידי טקס חיטוי. אם טקסי החיטוי לא יקוימו כהלכה או אם כמות הטומאה תגיע למסה קריטית, תיחצה נקודת האל־חזור. כמות הטומאה במשכן תעלה על כמות הקדושה, האל לא יוכל להמשיך לשכון במשכן טמא והוא ייאלץ לעזוב את מקום משכנו בקרב עם ישראל.58 גם יחזקאל ראה בשכינתו הממשית של האל במקדש, בקרב עמו, אידאל מרכזי שחוקתו הפולחנית שואפת אליו. ביטוי לאידאל זה יש באחד מרגעי השיא בפרקים מ-מח ביחזקאל, רגע חזרתו של כבוד אלוהי ישראל אל המקדש שעזב. כשם שיצא מהפתח המזרחי של החצר הפנימית והחצר החיצונה, כך חחר הכבוד דרך אותם הפתחים בדיוק. לאופן חזרתו של הכבוד יש השלכה 55 שילוחם המודרג של הטמאים מוכיח כי לא היה זה צעד ענישתי אלא צעד שנועד להרחיק טומאות מן המשכן, וככל שפוטנציאל ההיזק של הטומאה היה גדול יותר, כך גדל שיעור הריחוק שנגזר על נושאה. למשל את בעלי הטומאות הקלות, שתקופת טומאתם יום אחד, ופוטנציאל ההיזק שלהם לקודש נמוך, כגון נושא נבלה (ויי יא 28) או מקיים משכב מיני(שם טו 18), הרחיקה תו"כ רק מתחום המשכן עצמו, והתירה להם להימצא בתחום מחנה ישראל. לעומת זאת את בעלי הטומאות החמורות, שפוטנציאל ההיזק שלהם לקודש גבוה, כגון טומאת המצורע (שם יג 46-45), הרחיקה תו־כ אל מחוץ לתחומי מחנה ישראל. וראה, בניגוד לתפיסה זו של תו־כ: י' קנוהל, מקדש הדממה, ירושלים תשנ"ג, עמי 82. קנוהל ק בחוק שילוח הטמאים הרחב יותר של אסכולת הקדושה(במי ה 4-1). 56 הכוהנים היו מופקדים על צדו המזרחי של המשכן ובעצם היו חונים על פתחו של אוהל מועד ו'שמרים משמרת המקדש'(במי ג 38), בעוד הלויים היו פרושים משלושת כיווני המשכן הנותרים, ותפקידם - ■ושמרו את כל כלי אהל מועדי(שם 8). לדעת ויינפלד תפיסה מגננתית זו באשר לקדושת המשכן היא המקור לחובות מסוימות שהטיל ס"כ על הגרים. קדושת המשכן תלויה במעשים הנעשים בסביבתו, ולכן כל מי ששוכן בתוך ישראל, ולפיכך בקרבת המשכן, עלול ליצור טומאה בהתנהגותו. מסיבה זו גם הגרים אסורים בפעולות היוצרות טומאה חמורה, כגון גילוי עריות, אכילת דם ואכילת חמץ בפסח. ראה: מ' ויינפלד, 'זרמים תיאולוגיים בספרות התורה', בית מקרא, מד (תשל"א), עמי 22-10. קנוהל ראה בהטלת איסורים אלה גם על גרים אחד מסימני ההיכר של אסכולת הקדושה דווקא. ראה: קנוהל(שם), עמי 28. על השינוי בתפקיד הלויים בספר יחזקאל ראה: מילגרום(לעיל הערה 34). 57 הרן(לעיל הערה 27). נוסף על תפקיד קרבן החטאת שנדון לעיל ציין הרן כי בכל המערך הפולחני יש פעולות שהדגש בהן הוא על ביצוען הקבוע והמחזורי: במזבח שבחצר יש להקריב בכל יום את התמיד(שמי כט 38), ואילו בפנים, בקודש, יש להדליק כל לילה את הנרות במנורה(שם כז 21-20), לתקן את הקטורת(שם ל 8-7) ואחת לשבוע להחליף את לחם הפנים(שם כה 30). הרן הראה שפירוש המילה יתמיד' אינו בכל עת, אלא באופן קבוע. כל הדברים שצווה אהרון לעשות תמיד הם דברים הצריכים להיעשות באופן קבוע ומחזורי בכל יום. פעולות מחזוריות אלה הן טקסי טיהור וחיטוי חחרים ונשנים שתכליתם לרפא את הפגיעות החתרות ונשנות בקדושת משכן האל. 58 הרעיון ששכינת האל באp בקרב עמו מחייבת הימנעות מיצירת טומאה או הרחקתה ככל הניתן אם כבר נוצרה, חתר מספר פעמים בספרות הכוהנית בתורה. ראה למשל: וי' טו 31; במי ה 3; לה 34. ראה גם: ב"י שור'ך תורת הקדושה: עיונים בחוקה הכוהנית שבתורה, ירושלים תשנ"ט, עמי 237-222.</page><page sequence="20">336 אריאל קופילוביץ [20 פולחנית ישירה, שכן מיד לאחר חזרתו דרך שערי החצרות, יחזקאל מצטווה לסגור את השערים הללו(מד 2-1; מו 22-1) ולפתחם עבור הנשיא בלבד באירועים נבחרים. סגירת שערים זו היא מעין הצהרה שהאל לא יעזוב עוד את מקדשו.59 תיאור זה הוא סגירת המעגל שנפתח עם עזיבת הכבוד בפרקים ח-יא, והוא אחד השיאים של ספר יחזקאל והגשמת התכלית העליונה לפי תפיסתו. יחזקאל אף הוא החזיק בתפיסה שנוכחותו הממשית של האל במקדש אינה שוללת את האפשרות שקדושת המקדש תיפגע כתוצאה ממפגש עם כוחות הטומאה. פעמים רבות הוכיח הנביא את ישראל על חטאיהם שיצרו טומאה שפגעה בקדושת המקדש.60 לשיטת יחזקאל אף במקדש העתידי האל יהיה מוכן לסבול פגיעות זמניות בקדושת מקדשו, ועל כן יש לקיים במקדש טקס כפרה שנתי שירפא את פגיעות הטומאה ויכפר את הבית מאיש שוגה ומפתי(מה 20-18). אף לשיטתו של יחזקאל מוכנותו של האל לסבול את פגיעות הטומאה במקדשו אינה בלתי מוגבלת. כפי שמתואר באופן מוחשי ביותר בפרקים ח-יא, בשלב מסוים הגיעה כמות הטומאות והתועבות שפגעו במקדש למסה קריטית שלא אפשרה עוד לאל הקדוש לשכון במקדשו שטומא, והאל נאלץ לעלות על מרכבתו ולעזוב את מקדשו, עזיבה שסימלה את קץ השגחתו על ביתו ועל עמו ואת תחילת הפורענות המתחייבת מכך. לסיכום היחס בין 0"כ ובין יחזקאל ניתן לומר כי שני המקורות חולקים עקרונות כלליים אך ייחודיים שאינם קיימים במקומות אחרים במקרא. עם זאת העקרונות הכלליים המשותפים לא הביאו לאחידות בפרטי ההלכות והתפיסות, ובמקרים רבים יש בספר יחזקאל חוק או תפיסה המופיעים בס"כ בצורה שונה או שאינם מופיעים כלל. מבחינת השינויים הנוגעים לתפיסות הקדושה והטומאה, יחזקאל ראה בקדושה ובטומאה תופעות ממשיות שעצמתן עזה מזו שייחס להן ס"כ, ועל כן הציג דגם מחמיר ביחס לחלק מן החוקים והתפיסות של ס"כ.61 לשיטת יחזקאל הקדושה המידבקת שורה גם על בגדי הכהונה ומסוגלת להידבק אף בבני אדם, בעוד שבס"ב עצמת הקדושה פחותה: יחזקאל אסר את כניסת הכוהנים אל הדביר וייתכן שאף אל הקודש, בעוד שלפי ס"כ כניסה זו מותרת: יחזקאל הרחיק ישראלים ונכרים בצורה מודרגת ממקום הקרבת הקרבנות במקדש, בעוד שבס"ב הימצאותם שם מותרת: ויחזקאל החמיר בהלכות טומאה, בעוד שם"כ לא ראה כל טומאה בצואת האדם ולא חייב את הכוהנים בהקרבת חטאת לאחר שנטמאו למת. בהתחשב במגמתו המחמירה ניתן לשער כיצד תפס יחזקאל את אופן התפשטות הטומאה בחלל. אמנם אין בספר יחזקאל תיאור ישיר של תפיסה זו, אולם מאחר שאף יחזקאל הניח כי חטאי ישראל, 59 כשר, במאמרו בעברית(לעיל הערה 37), עמי 362. 60 ראה למשל: ה 11; ט 7; כג 39-38; מג 8-7. 61 יוצא דופן מבחינה זו הוא הכלל העוסק באיסור חיתון בין כוהן לאלמנה. בעוד ס"כ אסר זאת על הכהן הגדול(ויי כא 14), יחזקאל התיר נישואין בין כוהנים לאלמנת כוהן(מד 22). בבבלי, קידושין עח ע"ב ניסו לתרץ סתירה זו וקראו, בשינוי הפיסוק: 'והאלמנה אשר תהיה אלמנה, מכהן יקחו', כלומר חלק 'מכהן', מהכוהנים ההדיוטות, רשאי לשאת אלמנה באשר היא, בדומה לאמור בס"כ, אן הכוהן הגדול יכול לשאת בתולה בלבד. פרשנות זו השפיעה על בעלי המסורה, והם הציבו על המילה ■אלמנה' בהיקרות השנייה טעם מפסיק(זקף קטן).</page><page sequence="21">21] תפיסת הקדושה והטומאה של יחזקאל כמפתח להבנת פרקי הסתלקות כבוד ה' מן המקדש 337 בכל מקום שהם נעשים, יוצרים טומאה הפוגעת במקדש, והמצריכה טקס חיטוי, מובן מאליו שאף לתפיסתו הטומאה מסוגלת לנוע ולהתפשט בחלל בדרך כלשהי. לאור האמור לעיל, לא בלתי סביר להניח שבהיבט זה היה יחזקאל לכל הפחות שותף לתפיסה הכוהנית המתוארת כבמי יט 15-14, שהתפשטותה של הטומאה במרחב דומה בעיקרה להתפשטות גז בחלל, ושביכולתה לנוע באוויר עד הגבול התוחם את החלל שהיא נמצאת בו. כפי שיובהר להלן, לתפיסה זו יש השפעה מכרעת על האופן שיש להבין את תיאור מסע הסתלקות הכבוד בפרקים ח-יא. לשם הבנת מסעו של הכבוד אל מחוץ למקדש על תחנותיו השונות, יש לבחון תחילה את התועבות שראה יחזקאל במהלך סיורו במקדש המתואר בפרקים ח־יא.62 במקרים רבים נחלקו ביניהם הפרשנים באשר להגדרה הספציפית של תועבות אלה, אולם כפי שיובהר להלן, לשם הבנת אופן תנועתו של הכבוד, מיקומן הפיזי של התועבות בתחום המקדש חשוב מבירור מהותן. תחנתו הראשונה של יחזקאל במהלך סיורו היא פתחה הצפוני של חצר המקדש הפנימית, המכונה בפרק ח 5 גם שער המזבח.63 בנקודה זו הצטווה יחזקאל ישא עיניך צפונה', כלומר הוא הביט כלפי חוץ, לכיוון צפון, ומאחר שמבט זה כוון אל חפץ שהיה במבוא עצמו, הרי יחזקאל עמד בתוך החצר הפנימית, בחלק הקרוב למבואת הכניסה הצפונית שלה. במבוא (יביאה') זה נמצא סמל הקנאה המקנה(ח 4). המילה סמל במקרא משמעותה דמות של דבר מה.64 רוב הפרשנים נטו לפרש כי תועבה זו הייתה פסל שניצב בפתח המקדש ושימש מעין שומר סף אלילי, דבר שעורר את קנאתו חעמו של ה'.65 לאחר שעמד בתוך החצר הפנימית והביט צפונה אל סמל הקנאה המקנה שעמד במבוא לאותה החצר, הובל יחזקאל אל יפתח החצר'(ח 7). נראה שיש להבין כי זהו הפתח הצפוני של החצר הפנימית, ולמעשה הובל יחזקאל מתוך החצר הפנימית אל פתחה הצפוני של אותה החצר, על מנת שיוכל לראות את הנעשה בתוך הקיר המפריד בין החצר הפנימית לחצר החיצונית. ואכן יחזקאל חתר בקיר המפריד בין החצרות וגילה בתוך הקיר חלל שעל קירותיו חקוקות תבניות השיקוצים סביב סביב, ומול אותן התבניות אנשים המקטירים להן קטורת(ח 10). אף את המושג תועבה ואת תפיסתו באשר להשפעתה על המקדש, הארץ ועל מבצעיה שאב יחזקאל מסיב, ובפרט .237-222 לעיל הערה 58), עמי) pro :מספר הקדושה. ראה לשם הבהרה צוין בתרשים הנספח למאמר זה גם מיקומן של התועבות במקדש. F. Brown, S. R. Driver and C. A. Briggs, Hebrew and English :ראה למשל: דבי ד 16; דה"ב לג 7, 15; וכן Lexicon of The Old Testament, London 1907, p. 702b H. Torczyner, 'Semel :לדעה אחרת ראה •M. Greenberg, Ezekiel 1-20 (AB, 22), New York 1983, p. 168 ,ובשינויים קלים: נ"ה טור־סיני, הלשון והספר: כרך הספר ;ha-qin'ah ha-maqneh', jbl, 65 (1946), pp. 293-302 .296-275 ירושלים תש"ך, עמי</page><page sequence="22">338 אריאל קופילוביץ [22 לאחר שראה תועבה זו הועבר יחזקאל אל יפתח שער בית ה' אשר אל הצפונה'(ח 14). מכיוון שכבר עמד בפתח החצר הפנימית והיה צורך להעבירו משם על מנת שיראה את התועבה הבאה, יש להבין שמקום זה היה הפתח הצפוני של חצר המקדש החיצונה. בנקודה זו ראה יחזקאל את הנשים המבכות את התמוז(שם). ביכר זה קשור בפולחן האל Dumuzi, אל רועים מסופוטמי שמילא תפקיד מרכזי בפולחני פריון שונים.66 ממקומו בפתח החצר החיצונה הובא יחזקאל חזרה אל תוך חצר המקדש הפנימית, ושם, בחלקה המערבי של החצר, בין פתח היכל הי, כלומר פתח הקודש, ובין המזבח(ח 16), ראה יחזקאל עשרים וחמישה אנשים המשתחווים לשמש ופניהם לכיוון מזרח, כך שאחוריהם מופנים אל הקודש(שם). לאחר כל זאת אמר ה' ליחזקאל כי נוסף על התועבות שראה במקדש ('אשר עשו פה'), עשו אנשי יהודה תועבות רבות נוספות ברחבי ירושלים ויהודה כולה: 'כי מלאו את הארץ חמס רעבו להכעיסני והנם שלחים את הזמורה אל אפם'(ח 17). הפרשנים נחלקו ביניהם והתקשו להגדיר את מובן שילוח הזמורה אל האף. רובם סברו כי מדובר בתועבה בפני עצמה: במנהג אלילי של כוהני פרם שנהגו להחזיק אגודות צמחים בידיהם בשעה שהתפללו,67 בהוצאת ריח רע בהיכל ה' כמטפורה לעגמת הנפש שהתועבות גורמות לאל,68 ב'קירוב עתר ענן הבושם אל אפם'69 או בדיכוי המעמדות החלשים על ידי עשירי החברה, דבר שעורר את חרון אפו של האל.70 אך ייתכן שניתן לראות בביטוי זה לא תועבה נפרדת אלא חלק מנוסחת הסיכום של היחידה המבטאת את הלך רוחם היהיר והמזלזל של עושי התועבות.71 בטקסטים אכדיים עתיקים נמצאו קינות רבות המתארות את קורותיו של האל דומוזי, הריגתו על ידי אויביו וירידתו לשאול. למותו של דומחי ייחסו את התייבשות האדמה ומות הצמחייה בחודשי הקיץ, ובעקבות אמונה זו התפתחו פולחני ביכוי של האל דומחי בשיא עונת הקיץ, בתקופת תמת, פולחנים שנועדו להקים את דומוזי לתחייה על מנת שישוב ויפרה את הצומח ויביא ברכה לארץ. ראה: ר' קוטשר וש"נ קרמר, 'תמתי, אנציקלופדיה מקראית, ח, טורים 588-582; ש■ שפרה וי' קליין, בימים הרחוקים ההם: אנתולוגיה משירת המזרח הקדום, תל אביב תשנ"ז, עמי 391-350; T. N. D. Mettinger, The Riddle of Resurrection: 'Dying and Rising Gods' in the Ancient 185-215 .Near East (CB, 50), Stockholm 2001, pp א"ב ארליך, מקרא כפשוטו, ג, ניו יורק 1969 (הדפסה ראשונה 1899), עמי 105-103. ברין והרן(לעיל הערה 14), עמי 52. י' אבישור, 'הקטורת והזמורה - "מצוות הבן" בעלילת אקהת והעבודה הזרה ביחזקאל חי, י' אבישור ויי בלאו (עורכים), מחקרים במקרא ובמזרח הקדום מוגשים לשמואל א' ליונשטם במלאת לו שבעים שנה, ירושלים תשל"ח, עמי 15. אבישור גרס שכל התועבות המוזכרות ביח' ח הן תועבות פולחניות, וזאת על סמך תקבולת הקיימת לדעתו בין ■קטורת' ובין 'דימר/יזמר' באפוס האוגריתי יאקהתי. N. M. Sarna, 'Ezekiel 8:17: A Fresh Examination', idem, Studies in Biblical Interpretation, Philadelphia 305-310 .2000, pp. סרנה ציין שהתועבות מחברות במדרג חומרה עולה, ושבין תועבה לתועבה נאמר ליחזקאל כי יראה עוד 'תועבות גדלות מאלה'. לאחר שראה יחזקאל את התועבות הפולחניות במקדש נאמר לו כי תועבות פולחניות אלה חמורות פחות ('הנקל') מתועבות החמס האזרחיות הנעשות ברחבי יהודה כולה. על כן לא נראה כי התועבה החותמת את הפרק, והאמורה להיות החמורה מכולן, תשוב ותהיה תועבה פולחנית. לדעת סרנה יש להבין את המילה זמורה במשמעות של כוח, בדומה לשורש האוגריתי דימ"ר. ועל כן סבר כי בזמנו של יחזקאל נהגו העשירים לרושש את העניים באמצעות בעלי זמורה - בעלי כוח - חבורות בריונים שכירים שהיו מדכאים את העניים בכוח הזרוע. שילוחם של בעלי זרוע אלה על ידי העשירים הכעיס את האל ועורר את חרון אפו(בכך קיבל סרנה את תיקון הסופרים מיאל אפם' ליאל אפיי). ב"י שורץ, התכתבות אישית.</page><page sequence="23">23] תפיסת הקדושה והטומאה של יחזקאל כמפתח להבנת פרקי הסתלקות כבוד ה' מן המקדש 339 מיקומן הפיזי של התועבות המוזכרות בפרקים ח-יא הוא כדלקמן: סמל הקנאה המקנה היה במבואה הצפונית שבין חצר המקדש הפנימית לחיצונית (ח 3): הקטרת הקטורת לפני תבניות הרמשים נעשתה בתוך חלל בקיר שהפריד בין חצר המקדש הפנימית לחיצונית(ח 11-10); ביכר התמח נעשה בתחום חצר המקדש החיצונית, בסמוך לפתחה הצפוני(ח 14); ההשתחוויה לשמש נעשתה בתוך החצר הפנימית(ח 16); ואילו תועבות החמס ושילוח הזמורה - אם אכן היה מדובר בתועבה - נעשו ברחבי העיר ירושלים והארץ כולה(ח, 17; ט 9,4). רבים מן הפרשנים התלבטו בשאלה אם התועבות שתיאר יחזקאל במקדש בירושלים, תועבות המשקפות פולחן זר שהתקיים בלב המקדש במלוא עתו, אכן התרחשו בפועל בתקופתו או בסמוך לה, או שמא מדובר בתועבות היסטוריות מן העבר הרחוק שלא היו קיימות עוד בימיו. כך למשל ראו הפרשנים קושי בתיאור סמל הקנאה המקנה בימי יחזקאל: הם הבינו שמדובר בפסל האשרה שהציב מנשה במקדש(מל"ב כא 7 מול מקבילו בדה"ב לג 7), אך לפי ספר מלכים הוכרת פולחן האשרה מן המקדש בימי יאשיהו(מל"ב כג 6) ומאז לא הושב על כנו. נראה שיחזקאל לא תיאר פולחן זר שהתרחש בפועל בימיו, ובנקודה זו יפים וממצים דבריו של יחזקאל קויפמן על כלל התיאורים בחטיבת הפרקים ח-יא: ההיה מראה זה מראה ריאלי? התשובה ברורה. העיר לא חרבה ולא נשרפה בשנה השישית [...] בית המקדש לא נתמלא חללים [...] יושבי העיר ברובם גלו ולא נהרגו [...] בשנת עשתי עשרה שנה נשרף הבית, אבל העיר לא נשרפה כולה. המראה הוא דמיוני בהחלט. ביחוד בשנה השישית. יחזקאל 'רואה' אז דברים, שלא קרו [...] שש־חמש שנים הייתה חיה וקיימת העיר ההרוגה והשרופה הזאת [".] המראה הזה בא ללמד על כל המראות בח'-יא': אלה הם לא תיאורים ריאליים, אלא מראות דמיון, צללי קסמים בסגנון הרומנטיקה. מטבע זה בולט בייחוד בח' ז־יב. בחדר אפל אחד נמצאים 'שבעים איש מזקני ישראל' [".] לחדר פתח אחד, אבל הפתח סתום. כיצד נכנסו אלה לשם? [...] כל שכן שסמל הקנאה וביכר התמוז וההשתחוויה לשמש אינם דברים ריאליים [...] מספר ירמיהו למדנו שפולחן כזה לא היה בימים ההם. 'רואה' אותם יחזקאל, שהובא הנה 'בציצת ראשו', אבל ירמיהו, שהיה מהלך במקומות אלה ברגליו לא ראה אותם מעולם. במראה החרבת ירושלים ראה יחזקאל צללי עתיד, במראות אלה הוא רואה צללי עבר.72 תמיכה בדעתו של קויפמן, שהסתמך על המוטיבים הלא ריאליים בתיאורי יחזקאל, יש ביסודות ספרותיים הקשורים בהם. בתיאור התועבות שזורה אירוניה עזה. דווקא סמל הקנאה המקנה, שמי שהציבו אותו במקדש האמינו כי ישמש להם סוכן ומליץ יושר לפני אלוהי הבית, הוא שגורם לחרון אפו ולקנאתו של האל, ואלה יביאו עליהם פורענות. שבעים מקטירי הקטורת העזו לעשות זאת בשל תפיסתם כי 'אין ה' ריאה אתנו עזב ה' את הארץ'(ח 12), אולם שמו של מנהיגם, יאזניהו בן שפן, 72 קויפמן(לעיל הערה 25), ג, עמי 502-501.</page><page sequence="24">340 אריאל קופילוביץ [24 מעיד כי אף אם תפיסתם נכונה וה' אינו רואה, הרי הוא מאזין ושומע הכול - גם את התועבות הנעשות בחושן בחדרי המשכית. בשל תועבות אלה תבוא פורענות שתגרום לעם לקרוא בקול גדול באוזניו של ה' המאזין, אולם ה' מודיע כי דווקא אז, בעת צרתם, לא יאזין להם - 'לא אשמע אותם' (ח 18). בשעת אמירת הדברים על ידי מקטירי הקטורת ה' עודנו במקדש וטרם עזב את הארץ; אולם דבריהם הופכים לנבואה המגשימה את עצמה עם עזיבתו בסוף החטיבה. המקדש מלא נשים המבכות את עזיבתו של דומוזי, אולם איש אינו מבכה את עזיבתו של הי. אף אנשי החמס שדיכאו את זולתם ומילאו את הארץ דמים, ייענשו מידה כנגד מידה בשעה שה' ישלח נגדם בעלי זרוע משלו, איש כלי מפצו בידו, על מנת להיפרע מהם. האירוניה החריפה מאששת את הדעה שהתועבות שתיאר יחזקאל לא היו אירועים היסטוריים שהתרחשו בתקופתו, אלא מקבץ נבחר, אולי דמיוני בחלקו, מתועבות ישראל במהלך הדורות. תועבות אלה נבחרו בקפידה ונשזרו בסיפור עזיבת הכבוד את המקדש והחרבת העיר בשל התאמתן האירונית לתכנים ולמוטיבים של סיפור זה. עם זאת ההבנה שהתועבות שתיאר יחזקאל לא התרחשו בימיו, מעלה שאלה נוקבת: לשם מה הוכיח יחזקאל את העם דווקא על תועבות שנעשו דורות לפניהם, ומדוע תלה דווקא בתועבות העבר את הסיבה לעזיבת ה' את מקדשו והחרבת העיר בהווה - הלוא ודאי התרחשו בימיו של יחזקאל תועבות אקטואליות יותר שהוא יכול היה להיתלות בהן? תשובתו של קויפמן על שאלה זו הייתה כי יצל חטאות מנשה עדיין רובץ על העיר ועל הבית. מידת הדין עדיין מקטרגת על כל מה שנעשה במקום הזה. והיא לא תשתתק עד שהמקום יהיה לחרבה'.73 עם זאת נראה כי במקרה זה יש להסביר את בחירתו של יחזקאל דווקא לאור תפיסותיו הכוחניות. כל ישותו והווייתו של יחזקאל, הכוהן שהיה לנביא, הייתה כוחנית, והוא הביט על המציאות מפרספקטיבה כוחנית. כאשר תיאר תופעה מסוימת, גם תופעה שעלתה אליו במראה הנבואה, הוא לא יכול היה לתאר אותה אלא באמצעים שעלו בקנה אחד עם תפיסותיו הכוחניות, ולמעשה כוהניותו הקרינה על הדרך שבה תפס ותיאר את המציאות באשר היא, הייתה הסיטואציה אשר הייתה.74 כשם שמשפטן מביט על המציאות בעיניים משפטיות ופיזיקאי בעיני מדען, כך הביט יחזקאל על המציאות בעיני כוהן. מסיבה זו יחזקאל לא יכול היה לתאר את עזיבת הכבוד את המקדש כנובעת מתועבות ספציפיות שאירעו בימיו, ובחר לתלות את עזיבת הכבוד ואת החורבן דווקא בתועבות שנעשו לאורך ההיסטוריה. יחזקאל היה משוכנע שתועבות יוצרות טומאה הפוגעת במקדש, ושאם כמות הטומאה תגדל עד כדי כך שיופר האיזון במקדש, תיחצה נקודת האל־חזור והאל לא יוכל להישאר בו עוד. אולם לפי תפיסת יחזקאל, אותו הרגע בזמן שבו עזב הכבוד את המקדש אינו מסמל דווקא רגע יוצא דופן מבחינת חומרת התועבה שהתבצעה בו. אפקט הפגיעה של התועבות בקודש הוא מצטבר ולא חד פעמי, כוחו בהתמדתו - דור דור ותועבותיו, דור דור והתוספת הקטנה 73 שם, עמי 502. 74 אכן עיקרון זה פחות בולט בנבואות שהקשרן הפולחני אינו מובהק; ראה למשל הנבואות בפרקים טו; יט.</page><page sequence="25">25] תפיסת הקדושה והטומאה של יחזקאל כמפתח להבנת פרקי הסתלקות כבוד ה' מן המקדש 341 שהוא מוסיף לסאת הטומאה ההיסטורית של ישראל.75 בחירתו של יחזקאל לתאר דווקא תועבות שנעשו לאורך ההיסטוריה מדגישה את האפקט המצטבר והמתמיד של התועבות לאורן הדורות ומשקפת את הדרך הכוהנית שבה תפס את המציאות והסביר את החורבן. מה תורמת תובנה זו להבנת תנועתו של הכבוד אל מחוץ למקדש? כאמור מהלך תנועתו של הכבוד עורר תמיהה: מגמתו הייתה לצאת מתחומי המקדש מזרחה, ולכאורה צפוי היה שינוע בתנועה אופקית אחידה לביוץ מזרח דרך הקודש, החצר הפנימית, החצר החיצונה והעיר, עד הגעתו אל הנקודה המבוקשת על ההר שממזרח לעיר. אלא שתנועה זו נקטעה על ידי שתי התרוממויות: בראשונה התרומם הכבוד מעל החצר הפנימית והחיצונה ונחת על הקרקע בשער המזרחי של החצר החיצונה, ובשנייה התרומם הכבוד מעל העיר ירושלים עד נחיתתו על ההר שממזרח לעיר. התרוממויות אלה הן לכאורה חסרות תכלית, שכן הכבוד לא עזב את הארץ לכיוון השמים לאחר כל התרוממות אלא שב ונחת על הקרקע בנקודה אחרת. נראה שתפיסותיו הכוחניות של יחזקאל באשר לטומאה הנוצרת כתוצאה מהתועבות ובאשר לצורת התפשטות הטומאה בחלל, עשויות להסביר את אופן תנועתו של הכבוד. כפי שהוסבר לעיל, אופן התפשטותה של הטומאה במרחב דומה במידת מה לאופן התפשטותו של גז בחלל - הטומאה ממלאת ומטמאת את מלוא החלל שהיא נמצאת בו, אולם אינה מטמאת את המרחב שמחוץ לחלל וכן חללי משנה בתוך מרחב הטומאה שהם חלל סגור בפני עצמם. לפיכך לתפיסתו של יחזקאל טימאו המשתחווים לשמש שעמדו בחצר הפנימית את מלוא חלל החצר הפנימית, אך הטומאה שנוצרה מהשתחוותם לא התפשטה אל חלל ההיכל או אל חלל החצר החיצונה - שהיו כל אחד חלל נפרד. סמל הקנאה המקנה עמד בביאה, במבוא - חלל נפרד במרחב שבין החצר הפנימית לחצר החיצונה, וטומאתו מילאה את גבולות אותו החלל(ובאופן סמלי גם את כל יתר המבואות בין החצר החיצונה לחצר הפנימית). מקטירי הקטורת עשו את מעשיהם בתוך חלל בקיר המפריד בין החצר הפנימית לחיצונית, ועל כן טומאתם דבקה בחללו הפנימי של אותו הקיר כולו. תועבת ביכר התמח נעשתה בתחום החצר החיצונה, וטומאתה מילאה את חללה של מ• גרינברג, 'יחזקאל כ' והגלות הרוחנית', עז לדוד: קובץ מחקרים בתנ''ך מוגש לדוד בן גוריון במלאת לו שבעים ושבע שנים, ירושלים תשכ"ד, עמי 442-433. בעקבות יחי כ ראה גרינברג בגלות 'גזירה קדומה שכל תולדות ימי בית ראשון לא נועדו אלא לקיימה [...] כיוון שנגזרה גלות על ישראל, יש להבטיח שיתמידו ברשעתם עד הסוף, עד שימלאו את סאתם וישלימו את עוונם'(שם, עמי 436). לעומת גרינברג, שהדגיש את הצטברות התועבות, לדעת שורץ רמת החטאים של ישראל נשארה אחידה לכל אורך הדורות, מבלי יכולת לשוב, על מנת לאפשר לאל לממש את גזרת הגלות הקדומה בכל עת שיבחר. התמדה זו של כל דור ודור בחטאים הייתה מחויבת המציאות, שכן בהתאם לתפיסה המובעת ביח' יח, לא ניתן להשית על דור אחד את עוונות העבר. ראה:,B. j. Schwartz ,Repentance and Determinism in Ezekiel', Eleventh World Congress of Jewish Studies, Proceedings' 123-130 .Division a, Jerusalem 1993, pp. שורץ הודה כי הצעתו מותירה את שאלה עיתוי הגלות ללא פתרון, שכן אם רמת החטאים אחידה כל הזמן, לא ניתן להסביר מדוע התרחשה הגלות ברגע מסוים. ייתכן שאופן הצגת הדברים כאן עשוי לסייע בפתרון שאלה זו: רמת החטאים הקבועה אפשרה לממש את גזרת הגלות מבלי להשית על דור אחד את עוונות אבותיו. עם זאת החטאים המשיכו להצטבר ולפגוע בקודש עד אותה נקודת אל־חזור. בצורה זו הצטברות החטאים לאורך הדורות קבעה רק את מועד מימוש הגזרה. הסאה ההיסטורית הוגדשה בדור החורבן, אך גם דור זה עצמו היה חוטא - הוא לא יקופח' ולא נשא את חטאי אבותיו.</page><page sequence="26">342 אריאל קופילוביץ [26 כל אותה החצר, אולם לא יצאה אל מחוץ לחלל החצר. ובסופו של דבר תועבת החמס מילאה את העיר ירושלים כולה. התועבות שנעשו במקדש יצרו מעין ענן טומאה שהקיף את מלוא החצר הפנימית והחיצונה(בשל מעשי המשתחווים לשמש והמבכות את התמוז), לרבות המבואות שבין אותן החצרות(בשל סמל הקנאה המקנה) ולרבות הקיר המפריד ביניהן(בשל מקטירי הקטורת). חצרות המקדש, הפנימית והחיצונה, היו המקומות העיקריים במקדש שבני אדם שהו בהם. בתיאור זה של התועבות המחיש יחזקאל ביתר שאת את האשמה המוטחת בעם ישראל שבכל מקום בתחום המקדש שדרכה בו כף רגלם, הביאו עמם טומאה, ואפילו המבואות וקירות המקדש לא ניצלו מטומאה זו. אם נצרף לכך את ההיבט ההיסטורי של התועבות, הרי מדובר בתועבות שאין להן גבול - לא גבול במרחב, שהרי אין מקום שניצל מפגיעתן, ולא גבול בזמן, שהרי ישראל התמידו בתועבותיהם לאורן כל הדורות. יתרה מזו, טומאה בגין תועבות לא הייתה הטומאה היחידה שמילאה את חללי המקדש בחזון יחזקאל. בפרק ט 7-4 מצווה ה' את האיש לבוש הבדים שקסת הסופר במותניו: ויאמר ה' אלו עביר בתוך העיר בתוך ירושלם והתרת תו על מצחות האנשים הנאנחים והנאנקים על כל התועבות הנעשות בתוכה ולאלה אמר באזני עברו בעיר אחריו והכו על נקרי: אל] תחיס עיניכם [קרי: עינכם], ואל תחמלו זקן בחור ובתולה וטף ונשים תהרגו למשחית ועל כל איש אשר עליו התו אל תגשו וממקדשי תחלו רחלו באנשים הזקנים אשר לפני הבית ויאמר אליהם טמאו את הבית ומלאו את החצרות חללים צאו רצאו והכו בעיר. יחזקאל תיאר מקדש שהיה מלא לא רק תועבות אלא גם גוויות! האיש לבוש הבדים התווה סימן על מצחותיהם של כל הראויים להינצל, ולאחר מכן ניתן האות, והאנשים, איש כלי מפצו בידו, החלו במשימתם הקטלנית. מסע הרג זה, שהחל במקדש עצמו('וממקדשי תחלו נ...] ומלאו את החצרות חללים'), באנשים הזקנים שלפני הבית, ושנמשך החוצה אל העיר ('צאו רצאו והכו בעיר'), הוביל לתוצאה בלתי נמנעת שבאה לידי ביטוי בצו האלוהי - 'טמאו את הבית'. המשחיתים באו לכל המקומות שעושי התועבות היו בהם והמיתו אותם שם. לפיכך כל המקומות במקדש ומחוצה לו שעד אותו הרגע היו מוקד שיוצר טומאה בגין חטאים - שתי החצרות, המבואות והקירות שביניהן והעיר ירושלים - הפכו בן רגע ובמקביל למוקד היוצר גם טומאת מת.76 בהמשך החזון מובהר לפיכך אף לדעת הסבורים שהחטאים עצמם אינם יוצרים טומאה (שורץ [לעיל הערה 42]), אף לדעת הסבורים שטומאת החטאים אינה מתפשטת במרחב באופן הזהה להתפשטות טומאת המת(מילגרום [לעיל הערה 142), ואף לדעת הסבורים שטומאת החטאים לפי תפיסת יחזקאל אינה יכולה לטמא מרחוק אלא רק במקום שבוצע בו החטא (גנזל [לעיל הערה 38], עמי 117), התמלא המקדש בענן טומאה בגבולות שתוארו לעיל, שכן מדובר בתועבות שבוצעו במקדש עצמו או בטומאת מת, שלכל הדעות מתפשטת במרחב באופן המתואר כבמי יט. לדעת גנזל מבצעי התועבות נהרגו רק לאחר שעזב הכבוד את תחומי המקדש. ראה: גנזל (שם), עמי 105. אולם נראה לי שבכך התעלמה מן הפסוקים המתארים את תחנותיו של הכבוד, ושמהם עולה בבירור כי מסע ההרג התחיל ('ויהי בהכותם' [ט 8]) בשעה שהכבוד עדיין היה בפתח הבית, בין הקודש לחצר הפנימית. רק לאחר שהאיש לבוש הבדים דיווח שביצע את משימתו במלואה(שם 11), המשיך הכבוד במסעו החוצה.</page><page sequence="27">27] תפיסת הקדושה והטומאה של יחזקאל כמפתח להבנת פרקי הסתלקות כבוד ה' מן המקדש 343 שהשטח שהפריד בין העיר הטמאה ובין המקדש הטמא נטמא אף הוא. באותו מתחם עמדו עשרים וחמישה איש ובתוכם יאזניה בן עזר ופלטיהו בן בניהו(יא 1), ועם תום נבואת יחזקאל - 'ויהי כהנבאי ופלטיהו בן בניה מת'(יא 13)." בבואו לתאר את תנועת הכבוד עמדו טומאות אלה לנגד עיניו הכוחניות של יחזקאל. בהתאם לתפיסה הכוהנית שמקומו של האל בארץ דווקא ולא בשמים,78 שאף יחזקאל לתאר את הכבוד נע אופקית על הקרקע, לכיוון מזרח. לפיכך תיאר את הכבוד עוזב את הכרוב שעליו שכן בדביר, ומתחיל לנוע מזרחה על הקרקע. עם הגיעו אל תחנתו השנייה, מפתן הבית(שם חיכתה לו המרכבה), נתקל הכבוד, לראשונה בתנועתו, בענן הטומאות שיצרו התועבות וגופות ההרוגים. יחזקאל הכוהן לא יכול היה לתאר את הכבוד, שיא השיאים של תפיסת הקדושה הכוהנית, חולף בתוך ענן זה - שהרי טומאותיו הן הן שגרמו לאל לעזוב את מקדשו מלכתחילה, מפני שלא היה מוכן להימצא במקום טמא.79 מסיבה זו נאלץ יחזקאל לתאר בנקודה זו את התרוממות הכבוד. הכבוד התרומם וריחף מעל מפתן הבית, ורק לאחר שהתרוממו הכרובים מולו, עלה הכבוד עליהם וטס מזרחה מעל שתי החצרות והטומאות שבתוכן. התרוממות זו נועדה לאפשר לכבוד להמשיך בתנועתו האופקית מזרחה, מבלי לעבור בתוך הטומאה שהתפשטה במקדשו.80 ואכן מקום נחיתתו הראשון של הכבוד הוא בדיוק בגבול התפשטותו של אותו ענן טומאה - בפתח חצר המקדש החיצונית. אף בנקודה זו לא יכול היה יחזקאל לתאר את הכבוד בצורה שמשתמע ממנה כי הוא נע בתוך העיר ירושלים (או במרחב שבינה ובין המקדש), שכן גם מלוא חלל זה התמלא בטומאה שיצרו מעשי החמס שנעשו בעיר וגופותיהם של פלטיהו ועושי התועבות. מסיבה זו תיאר יחזקאל בנקודה זו בדיוק התרוממות נוספת, שאפשרה לכבוד להמשיך בתנועתו מזרחה מבלי לעבור בתוך חללה הטמא של העיר ירושלים, עד מקום נחיתתו על ההר אשר מקדם לעיר.81 הבנת תנועת הכבוד באופן זה תורמת לדיון הן במישור הספציפי של פרשנות חטיבת הפרקים ח-יא והן בשאלת לכידותו ואחדותו של ספר יחזקאל כולו. ראשית, היא שומרת על שלמות הטקסט כהווייתו מבלי להשמיט ממנו פסוקים, לראות בו כפילויות מסורבלות או לחלקו לחוטי עלילה ראשיים ומשניים. שנית, היא מציגה את צורת התנועה ביחס ישיר למוטיב המרכזי האחר בחטיבת שמו של פלטיהו, בדומה לשמו של יאזניהו בן שפן, משקף אירוניה חריפה: דווקא הוא, מכל האנשים שעמדו עמו באותה שעה בפתח שער בית ה' הקדמוני לא הצליח למצוא מפלט מזעמו של ה' ולא ניצל על ידו. כשר, במאמרו העברי(לעיל הערה 37), עמי 363-362. יש לזכור שיחזקאל ייחס;;צמה מוגברת הן לקדושת האל והן לכוחה המזיק של הטומאה. לפיכך עצם המפגש ביניהן היה מחריד שבעתיים, אף יותר מהאמור בס"כ. על ריחופה של המרכבה באוויר כאמצעי למניעת מגע עם מקום טמא ראה: בךישר(לעיל הערה 21), עמי 17-16. לדעת בן־ישר בתיאור המרכבה בפרקים א-ג ביחזקאל לא נאמר שנחתה על הקרקע, אלא היא ריחפה־עופפה במקום אחד כדי להימנע ממגע עם אדמת בבל הטמאה. עם זאת הוא לא עמד על שייכותו של מוטיב זה לחטיבת פרקי הסתלקות הכבוד. יחזקאל ראה בחצרות המקדש ובעיר ירושלים מעין חללים סגורים ש'כלאו' את הטומאה בתוכם, ושאפשרו לכבוד לרחף מעליהם מבלי להיטמא. תמיכה בהבנה זו יש בפרק יא 23: •רעל כבוד ה' מעל תוך העיר' - העיר מתוארת כמעין חלל שיש לו תוך, שניתן לרחף מעליו מבלי להיטמא.</page><page sequence="28">344 אריאל קופילוביץ [28 הפרקים ח-יא, התועבות, כך שתיאור עזיבת הכבוד נשזר בתיאור התועבות לא רק מבחינה כרונולוגית, כאירועים המתרחשים בו זמנית, אלא גם מבחינה רעיונית. שלישית, היא יוצרת שתי אחידויות - אחידות בתנועה ואחידות בתפיסה. תנועת הכבוד שומרת על מגמתה האחידה כתנועה קרקעית לכיוון מזרח, למעט במקרים שבהם נאלץ הכבוד לרחף מעל מוקדי הטומאה כדי להימנע ממגע עמם, ונוסף על כך, תיאור תנועת הכבוד משתלב היטב עם תפיסותיו הכוחניות של יחזקאל. ולבסוף, הבנה זו מעמידה את ספר יחזקאל כמכלול רעיוני אחד. שיוכם של פרקים מ-מח בספר ליחזקאל איננו מקובל על הכול, והיו שייחסו פרקים אלה לתלמידיו ולתלמידי תלמידיו שפעלו בתקופות מאוחרות יותר, כגון בתקופה הפרסית.82 הזיקות ההדוקות הקיימות בין פרקי הסתלקות הכבוד(ח-יא) ובין תפיסות הקדושה והטומאה המשתקפות בעיקר בפרקים מ-מח, מלמדות שגם פרקים אלה הם מיצירתו של יחזקאל, ושאין לראות בהם תוספות מאוחרות ומשניות לספר.83 נספח תרשים מהלך הסתלקות הכבוד $ העיר ירושלים ןז_ח_ח_ךע־ שולחי / הזמורה י אל אפם !הנשים המנכות את התמוז מקטיוי הקטורת, סמל , )הקנאהך המקנה פתח שער בית ה' הקדמוני [3] מזבח הנחושת החצר הפנימית מפתן הבית [2] הדביר [1] כרובים ההיכל H h החצר החיצונית $ העיר ירושלים ןז_ח_ח_ךע־ שולחי / הזמורה י אל אפם !הנשים המנכות את התמוז מקטיוי הקטוותן סמל , )הקנאהך המקנה פתח שער בית ה' הקדמוני [3] מזבח הנחושת החצר הפנימית מפתן הבית [2] הדביר [1] כרובים ההיכל H h החצר החיצונית 82 לסקירת הגישות השונות במחקר בסוגיה זו ראה: בלוק (לעיל הערה 9), עמי 495-494; כשר (לעיל הערה 1), עמי 28-24. 83 279 .S. R. Driver, An Introduction to the Literature of the Old Testament;, Edinburgh 1913, p; קויפמן (לעיל הערה 25), ג, עמי 527-526; גרינברג(לעיל הערה 65), עמי 27-18; כשר(שם), עמי 27. אני מודה לפרום' רימון כשר, שהפנה את תשומת לבי לסוגיה זו.</page></plain_text>